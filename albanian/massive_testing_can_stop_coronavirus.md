Testimi Masiv Mund të Ndalojë Shpërthimin e Koronavirusit
‍

Chen Shen dhe Yaneer Bar-Yam, Testimi masiv mund të ndalojë shpërthimin e koronavirusit, New England Complex Systems Institute (Mars 6, 2020)

‍

Për të ndaluar shpërthimin bartja e infeksionet duhet të ndalohet. Një strategji kyçe është që të identifikohen individët që tashmë janë infektuar dhe të izolohen ashtu që të tjerët të mos infektohen. Nëse testi nuk është i përkryer atëherë mund të izolojmë edhe njerëz tjerë që nuk janë të infektuar-këta janë 'rastegabimisht tw identifikuar si pozitivët'. Kjo shkakton kosto shtesë shoqërore por do të ndalojë shpërthimin. Në anën tjetër, mund të kemi edhte 'raste gabimisht të identifikuar si negativ'. Për aq sa përqindja e rasteve gabimisht të identifikuar negativ është e vogël, do të kemi më pak raste dhe shpërthimi do të shuhet në mënyrë eksponenciale. Sa më i madh numri i individëve që një individ i infektuar infekton (shpejtësia e infektimit apo shpejtësia e riprodhimit pa testim), aq më i vogël është numri i tolerueshëm i rasteve gabimisht të identifikuar negativ.

Sa më specifik që mund të jemi në identifikimin e rasteve potenciale, aq më mirë, sepse aq më pak njerëz duhet të izolohen. Në anën tjetër, sa më pak raste që na ikin edhe nëse izolojmë më shumë njerëz, aq më shpejtë shuhet shpërthimi, dhe aq më pak njerëz sëmuren dhe vdesin.

Si ndërlidhen mënyrat e ndryshme të ndalimit të shpërthimeve me këtë kornizë të përgjithshme? Ja disa shembuj:

Vet-raportimi dhe diagnoztifikimi: Në këtë mënyrë të testimit, një individ së pari duhet të përcaktoj që ka simptoma që kërkojnë kujdes shëndetësor, dhe më pas të raportoj te një mjek që kryen diagnoztifikimin, dhe nëse diagnoztifikimi përcakton që individi është i sëmurë me këtë sëmundje (me disa raste të testuar gabimisht pozitiv apo negativ) atëherë individi izolohet. Ata që janë të sëmurë por nuk paraqiten për diagnoztifikim konsiderohen raste gabimisht të përcaktuar negativ. Ata që gabimisht diagnoztifikohen me sëmundjen llogariten si raste gabimisht të identifikuar si pozitiv. Më së shpeshti, vështirësia më e rëndësishme ka të bëj me rastet gabimisht të përcaktuar negativ për shkak të vet-paraqitjes: njerëz që janë të sëmurë, por nuk e vërejnë dhe nuk vet-paraqiten, ndoshta për shkak se simptomat janë të përgjithshme/jo specifike, apo të parrezikshme për jetën në mënyrë imediate. Ose, individët mund të dyshojnë se janë infektuar por për arsye personale, financiare, shoqërore, apo profesionale përzgjedhin të mos diagnostifikohen, ose nuk e kanë mundësinë që të diagnostifikohen, dhe izolohen. (Ka edhe pengesa tjera duke përfshirë dhe që varësisht prej asaj që shkuarja për testim, testimi, dhe izolimi mund të rezultojnë në raste të reja, shembull, duke infektuar të tjerët gjatë transportimit apo ata në zyret mjekësore, si dhe varësisht prej asaj se sa i suksesshëm është izolimi).
Gjurmimi i kontakteve: Në këtë mënyrë të testimit, individët që kanë qenë në kontakt me një individ të diagnoztifikuar (sipas metodës së vet-paraqitjes dhe diagnoztifikimit) identifikohen dhe kontaktohen që t'i kushtojnë vëmendje simptomave ose të izolohen drejtpërdrejt. Edhe nëse nuk janë infektuar, izolimi i tyre (duke përfshirë shumë njerëz që në fakt nuk janë të infektuar, shembull, rastet gabimisht të përcaktuar pozitiv) shërben që të ndalohet shpërthimi.
Bllokimi-identifikimi gjeografik i komuniteteve: Në këtë mënyrë të testimit, të gjithë anëtarët e një komuniteti gjeografik në zonën e individëve të infektuar konsiderohen sikur potencialisht të infektuar dhe izolohen. Kjo përfshinë shumë rastë gabimisht të identifikuar si pozitiv, dhe mund të ndalojë përhapjen.
Testim simptomatik i përgjithshëm në lagje: Në këtë mënyrë të testimit, të gjith anëtarët e një komuniteti gjeografik në zonën e individëve të infektuar testohen tutje për simptoma sikur ethet që mund të jenë të asocuar me sëmundjen, por mund të jenë të asocuar edhe me probleme tjera, dhe konsiderohen sikur potencialisht të infektuar dhe izolohen. Përparësia e kësaj qasje karshi bllokimit është që më pak individ izolohen, gjë që zvogëlon koston shoqërore. Përparësia karshi diagnoztifikimit më specifik është që më shumë prej individëve që janë infektuar izolohen. Kjo mënyrë është përdor në mënyrë efektive për të ndaluar shpërthimin e Ebolas në Liberi dhe Sierra Leone [1].
Testim specifik masiv: në këtë mënyrë të testimit, testim i ADN apo testim tjetër specifik aplikohet gjerësisht në popullatë, ndoshta duke u përqendruar në një zonë të specifikuar gjeografike, në mënyrë që të identifikohen raste potenciale për t'u izoluar. Nëse testimi është mjaft specifik dhe mund të aplikohet mjaft gjerësisht, kjo metodë mund të ndaloj shpërthimin.
Marrje e rëndomt e mostrës në grupe specifike: në këtë mënyrë të testimit, testet diagnoztifikuese apo të ADN aplikohen në individë të popullatave me ndërlidhshmëri të lartë, për shembull, në komunitete të izoluara sikur burgjet, konviktet, hostelet, shtëpitë e pleqve, ndërtesat e rehabilitimit, qendrat psikiatrike, qendrat mjekësore, apo komunitetet e pensionerëve. Në këto lokacione kur një individ të jetë infektuar shumë indvid ka gjasë të jenë të infektuar edhe nëse nuk shfaqin simptoma apo do testonin pozitivisht. Në atë rast i tërë komuniteti mund të izolohet veç e veç (si individ dhe jo si grup) që të parandalohet përhapje e mëtutjeshme.
Më përgjithësisht, shohim se cilado mënyrë për përcaktimin e individëve që duhet të izolohen, duke shfrytëzuar teste të ndryshme duke përfshirë simptomat, lokacionin gjeografik, apo tetset molekulare, që kanë mundësinë e identifikim të të infektuarve, edhe nëse ka raste gabimisht të identifikuar si raste pozitive, dhe me mjaftueshëm pak raste gabimisht të identifikuar si negativ, mund të përdoret për të ndaluar përhapjen.

Përveç testimit, çështje kyçe është se sa shpejt mund të identifikojmë nëse dikush është pjesëtar i grupit të njerëzve që duhet të izolohen dhe se si kjo ndikon në numrin e njerëzve që ata infektojnë. Nëse ata identifikohen para se të bëhen rrezik për përhapje, ose periudha kohore përgjat së cilës ata kanë mundësi të përhapin sëmundjen është shumë e vogël, mund të mjaftoj në parandalimin e infektimeve për të qenë efektiv në ndalimin e shpërthimit. Periudha kohore përgjatë së cilës ata paraqesin rrezik për përhapje paraqet të njëjtin problem sikur rastet gabimisht të identifikuar si negativ, pra kontribuon në numrin e individëve që infektohen dhe zvogëlon efektivitetin e testimit për ndalimin e shpërthimit. Kjo e bën aplikimin e hershëm dhe të vrullshëm të testit, pa mar parasysh formën e tij, simptomatik, gjeografik, apo molekular, pjesë esenciale të asaj se a është testi efektiv në ndalimin e shpërthimit, dhe të asaj se sa njerëz sëmuren dhe vdesin.

Në rastin e COVID-19, shpërthimi i Koronavirusit që filloi në Vuhan, ekziston një test specifik i ADN që përdorë shtupën hundore ose nga fyti e i cili mundëson identifikim mjaft të shpejt të rasteve, ashtu që të zvogëlohet në mënyrë dramatike shpejtësia e përhapjes nëse ata që testojnë pozitiv izolohen. Rezultati i testimeve merr kohë prej disa ditësh. Testime më të shpejta janë në zhvillim e sipër.

Heret përgjatë shpërthimit kishte kufizime të ashpra në numrin e testimeve që mund të bëheshin, dhe izolimi i komuniteteve ishte i domosdoshëm, dhe është shfrytëzuar në Kinë me rezultate të shkëlqyeshme duke shërbyer si masë shtesë, posaçërisht në Vuhan, në përpjekjet masive për gjurmim të kontakteve (670,000 njerëz) [2]. Prandaj, në Kore Jugore, edhe pse është implementuar bllokimi [3], është implementuar edhe testimi në një shkallë shumë më të lart, duke përfshirë edhe lehtësime si lokacionet përmes të cilave mund të kaloje me veturë për t'iu nënshtruar testit (drive-by) [4]. Tash rishtaz ka shenja që shpërthimi në Korenë e Jugut është nën kontroll [5].

Për momentin në shumë vende të botës, duke përfshirë SHBA-të, ka teste të pamjaftueshme për testim të gjerë të popullatës. Kjo kufizon aftësinë tonë për t'u shërbyer me këtë metodë. Sidoqoftë, parimisht është e mundshme që të prodhohen testet në mënyrë të vrullshme dhe me kosto të ulët dhe më pas të aplikohen në mënyrë masive për të identifikuar rastet, gjë që do të zvogëlonte nevojën për të shfrytëzuar mënyrat tjera sikur, shembull, bllokimi. Kur një numër i madh testesh të sigurohen, testimi masiv i rasteve specifike mund të arrij qëllimin e dëshiruar të ndalimit të shpërthimit.

Cfarë duhet bërë? Ngadalësimi apo ndalimi i shpërthimit të Koronavirusit mund të marrë një qasje shumë dimenzionale. Individët, familjet, dhe komunitetet duhet marrë masa që të shmangin kontaktet dhe të kufizojnë gjasat e tyre dhe të tjerëve që të infektohen. Në të njëjtën kohë autoritetet mjekësore duhet të rrisin testimin duke zvogëluar parakushtet e duhura për testim dhe duke e bërë atë leht të qasshëm nëpër shumë lokacione të ndryshme gjeografike. Aty ku është e mundshme, edhe korporatat dhe OJQ-të mund të ofrojnë shërbime testimi në lokacione leht të qasshme, ndoshta madje edhe duke i shpërndarë derë më derë, siq edhe është bërë kah fundi i shpërthimit në Kinë [6], që të bëhet identifikimi i shpëjt i rasteve.

Referencat
Si ndali ebolan reagimi komunitar
Raportimi i Misionit të Përbashkët OBSH-Kinë ndaj Sëmundjes së Koronavirusit 2019 (COVID-19)
Daegu i Bllokuar pas Numrit të Madh të Infektimeve me Koronavirus
Korea Jugore ideon stacione testimi 'drive-through'

BREAKING: Të reja për Koronavirusin. Reduktim domethënës në numrin ditor të rasteve të reja në Kore Jugore--shenjë pozitive që situata po hyn nën kontroll.
Kina shkon derë më derë në Vuhan, për të identifikuar të infektuarit

## Ngjyrat shenjuese të alarmit

Për reagim efektiv ndaj përhapjes mund të identifikohen dhe përditësohen në vazhdimësi zonat e Gjelbra, Verdha, Portokalli, dhe të Kuqe në mënyrë që të monitorohet situata, të rritet kapaciteti i reagimit aty ku ka nevojë, dhe të çlirohen zonat nga kufizimet aty ku ekziston mundësia. Zonat e shenjuara si të Verdha, Portokalli, dhe të Kuqe do të duhej të jenë sa më të vogëla (lagje, zona urbane, komuna/burgje, shtete).

### Tipet e zonave

* Zonat e Gjelbra: Rajonet pa raste të konfirmuara apo me disa udhëtar të infektuar që vijn nga rajonet tjera
* Zonat e Verdha: Rajonet me disa raste të infektimit lokal, por pa grumbuj të përhapjes në komunitet
* Orange Zones: Rajonet ngjitur me Zonat e Kuqe apo me grumbuj të vegjël të infektuarish
* Zonat e Kuqe: Rajonet që kanë pasur përhapje në komunitet


Kjo skemë shenjimi me ngjyra në bazë të zonave mbështetet në idenë që në zonat ku virusi po përhapet në komunitet, kontakti shoqëror duhet të ulet në atë masë sa që secili individ i infektuar do të infektoj mesatarisht më pak se një person. Ky kontakt i zvogëluar shoqëror do të rezultoj në një zvogëlim eksponencial të numrit të rasteve të reja (edhe pse, për shkak të periudhës së inkubimit, mund të ketë vonesë para se kjo të jetë fakt i vëzhgueshëm).

Kufizimet/rrallimet e udhëtimeve mundësojnë që masa më ekstreme të distancimit shoqëror të mund të implementohen vetëm në vendet që për momentin kanë numër domethënës të shpërndarjes lokale (shembull, në zonat portokalli dhe të kuqe) në vend se në tërë botën.

Për ato zona vetëm me raste të importuara apo me numër shumë të vogël të përhapjes lokale (zonat e gjelbra dhe të verdha), gjurmimi i kontakteve mund të jetë i mjaftueshëm për të parandaluar rritjen e përhapjes, dhe kështu qëllimi kryesor është që të shmangen mbledhitë shoqërore që mundësojnë ngjarjet 'super-përhapëse'. Por nëse bëhet e qartë se përhapja nuk është kufizuar në një numër të vogël rastesh (me ç'rast është shumë e mundshme që ka individ tjerë të infektuar për të cilët nuk jemi të vetëdijshëm), numri i infektimeve të reja do të vazhdoj të rritet në mënyrë eksponenciale përvec nëse masat për zonat portokalli dhe të kuqe implementohen përnjëherë.

Qëllimi i kufizimeve të zonave të kuqe dhe portokalli është që të zvogëlohet kontakti i përgjithshëm shoqëror në atë masë që, me kohë, të kemi zvogëlim eksponencial të rasteve. Në zonat e kuqe, për shkak të numrit më të lart të rasteve (dhe prandaj edhe të gjasave më të larta për eksportim të rasteve), duhet rekomanduar masa më strikte të distancimit shoqëror dhe të udhëtimit.

Për më shumë informata lidhur me reagimet mjekësore dhe shoqërore, shih:

* [Udhërrëfyesi Teknik i WHO](https://www.who.int/emergencies/diseases/novel-coronavirus-2019/technical-guidance)
* [Udhërrëfyesi nga Singapuri](https://www.moh.gov.sg/covid-19)

## COVID-19 Domande sulla sicurezza e lo screening dei dipendenti per i datori di lavoro
Naomi Bar-Yam, Chen Shen e Yaneer Bar-Yam
New England Complex Systems Institute
21 Marzo 2020

I datori di lavoro che si impegnano a proteggere i propri clienti e dipendenti, in particolare quelli che forniscono servizi essenziali durante un blocco, dovrebbero confrontarsi con i dipendenti per determinare i loro rischi di infezione al fine di proteggerli individualmente e collettivamente. Ciò può contribuire alla valutazione di come organizzare gli spazi di lavoro e identificare laddove necessario quali dipendenti ricoprono ruoli che richiedono il contatto tra individui. Ciò è particolarmente rilevante per servizi essenziali come supermercati, farmacie, rivendite di generi alimentari e fornitori di assistenza sanitaria, nonché per istituti ad alto rischio come comunità di pensionati, dormitori, case di riposo, strutture di riabilitazione, reparti psichiatrici e carceri. Più in generale, è rilevante per qualsiasi entità che si adopera per proteggere i propri dipendenti, sia che lavorino da casa o che siano inattivi fino al ripristino delle attività.

Le linee guida generali per le organizzazioni includono:

- Massimizzare il lavoro da casa per consentire l'autoisolamento e promuovere gli Spazi Sicuri.

- Mantenere le funzioni essenziali e ridurre l'impatto su tutte le funzioni utilizzando le aree di lavoro a Spazio Sicuro.

L'estensione delle pratiche di sicurezza ai singoli dipendenti riduce i rischi per loro e l'impatto sull'organizzazione. Adoperarsi per capire quanto sia sicuro il loro ambiente al di fuori dell'orario di lavoro diventa essenziale per la sicurezza del luogo di lavoro e per comprendere la sostenibilità del loro contributo durante e dopo questo periodo critico. Il loro ambiente sicuro include il considerare potenziali esposizioni avvenute durante i 14 giorni precedenti.

- Incoraggiate le persone a implementare pratiche di Spazio Sicuro, incluso l'isolamento da individui a rischio.

- Incoraggiate le persone a mantenere attività sane per ridurre i loro fattori di rischio.

- Laddove ci sia stata un'esposizione, o in caso di insorgenza di sintomi, predisponete un autoisolamento sicuro di 14 giorni per assicurarsi che non siano infetti.

- Laddove i rischi sono elevati, organizzare alloggi separati per i dipendenti che attualmente stanno bene per evitare di essere infettati o infettati da coinquilini o familiari, per un periodo di 14 giorni.

  - Soprattutto per i dipendenti delle istituzioni ad alto rischio.
  - Soprattutto dove vivono con coinquilini o familiari a rischio di infezione (ad es. Perché sono stati o lavorano in luoghi di lavoro non a Spazio Sicuro).
  - Soprattutto dove vivono con coinquilini o membri della famiglia che sono anziani o hanno problemi di salute preesistenti che rendono più probabili decorsi negativi della malattia.
  - Soprattutto se il dipendente opera in una professione ad alto rischio, ad es. operatori sanitari e altri operatori ospedalieri e impiegati essenziali di servizi ad alto tasso di contatto in supermercati, rivendite di generi alimentari e farmacie
    
### DOMANDE DI CONTROLLO DI SICUREZZA PER I DATORI DI LAVORO
Ecco un elenco di domande utili per una iniziale determinazione del loro livello di rischio:

1. Dove abiti?
   * Casa privata, duplex, appartamento
   * Hai un ingresso separato
     - Porta / atrio comune
     - Ascensore
2. Quante persone ci sono nella tua famiglia?
   - Cosa stanno facendo? 
   - Lavorano fuori casa?
   - Vanno a scuola o altre attività collettive?
   - Stanno a casa?
   - Tu o qualcuno con cui vivi avete viaggiato di recente?
     - Dove?
     - Con quali mezzi di trasporto?
     - Tu o qualcuno con cui vivi vi siete recati di recente in una struttura sanitaria per cure o visite?
3. Come socializzi ora? Quanto, se lo fai?
   * Ti stai isolando socialmente?
   * Sei ospite presso qualcuno o hai ospiti?
4. Cosa sai delle misure di allontanamento sociale? E cosa stai praticando?
   * 2 metri di distanza tra le persone
   * Lavarsi attentamente le mani
   * Toccare il meno possibile le superfici, e pulirle frequentemente. 
5. Come ti procuri il cibo che mangi?
6. Hai animali domestici che devono uscire per bisogni?
7. Tu o un membro della famiglia avete fattori di rischio medici o legati all'età, che siano rilevanti all'infezione COVID-19?

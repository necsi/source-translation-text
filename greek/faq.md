# Συχνές Ερωτήσεις
### + Τι είναι το COVID-19;

Το COVID-19 είναι μεταδοτική ασθένεια που προκαλείται από έναν ιό της οικογένειας των κορονοϊών. Υπάρχουν πολλοί τύποι κορονοϊών, οι οποίοι συνήθως προκαλούν ήπιες αναπνευστικές ασθένειες. Το COVID-19 προκαλείται από έναν νέο κορονοϊό και πρωτοεμφανίστηκε στο Wuhan της Κίνας.
### + Γιατί οι άνθρωποι είναι τόσο φοβισμένοι, δεν είναι ακριβώς όπως η κανονική γρίπη;

Ο κορονοϊός προκαλεί περίπου 20% σοβαρά κρούσματα και 2% θανάτους. Τα ποσοστά αυτά είναι περίπου 20 φορές υψηλότερα από της κοινή γρίπη. Μια τυπική περίοδος επώασης είναι 3 ημέρες, αλλά μπορεί να παραταθεί και σε 14 ημέρες ενώ υπάρχουν αναφορές για 24 και 27 ημέρες.Ο ιός είναι εξαιρετικά μεταδοτικος με αύξηση των κρουσμάτων κατά 50% από την μία μέρα στην επόμενη (ποσοστό μόλυνσης R0 περιπου 3-4) εκτός και αν πραγματοποιηθούν έκτακτες παρεμβάσεις.


### + Ποια είναι τα συμπτώματα του COVID-19;

Τα συμπτώματα του COVID-19 περιλαμβάνουν συνήθως πυρετό, βήχα και κόπωση. Μερικοί ασθενείς εμφανίζουν επίσης πόνο, ρινική συμφόρηση, ρινική καταρροή, πονόλαιμο ή διάρροια. Οι περισσότεροι άνθρωποι αναρρώνουν από αυτόν τον ιό χωρίς να χρειάζονται ειδική θεραπεία, αλλά κάποιοι μπορεί να νοσήσουν σοβαρά και να αναπτύξουν δυσκολία στην αναπνοή. Οι ηλικιωμένοι και εκείνοι με προυπάρχοντα ιατρικά προβλήματα, όπως καρδιακά προβλήματα, υψηλή αρτηριακή πίεση ή διαβήτη, είναι πιο πιθανό να αναπτύξουν σοβαρά συμπτώματα.
### + Tι πρέπει να κάνω αν νομίζω οτι έχω COVID-19?

-Ξεκινήστε απομονώνοντας τον εαυτό σας από την κοινότητα. Η πλειοψηφία αυτών που νοσούν COVID-19 νιώθουν ήπια συμπτώματα που μπορούν να αντιμετωπιστούν στο σπίτι. Εάν υπάρχουν άλλοι στο νοικοκυριό σας, περιορίστε τις επαφές σας με την παραμονή σας σε ένα δωμάτιο και καθαρίστε συχνά τις κοινόχρηστες επιφάνειες. Φορέστε μια μάσκα προσώπου όταν αλληλεπιδράτε με άλλους στο νοικοκυριό σας και καθαρίστε συχνά τα χέρια σας.

Στη συνέχεια, κανονίστε να δοκιμάσετε το COVID-19 επικοινωνώντας με τις τοπικές αρχές υγείας. Καλέστε το τοπικό τμήμα υγείας σας για να τους ενημερώσετε για τα συμπτώματά σας, καθώς και για το ιστορικό ταξιδιού σας και για τυχόν σημεία επαφής που μπορεί να είχατε με τον κορονοϊό. Εάν χρειάζεστε ιατρική βοήθεια, φορέστε μια μάσκα προσώπου και βρείτε έναν ασφαλή τρόπο για να ταξιδέψετε στη μονάδα - αποφύγετε τις υπηρεσίες δημόσιας συγκοινωνίας ή κοινόχρηστα οχήματα και ταξί.

Οι εγκαταστάσεις υγειονομικής περίθαλψης υπόκεινται σε μεγάλο φόρτο εργασίας την παρούσα στιγμή, οπότε χρειάζεται να είστε επίμονοι εάν πιστεύετε ότι έχετε COVID-19. Εάν οι υπάλληλοι αρνούνται την αίτησή σας για τεστ, σκεφτείτε να τεκμηριώσετε τις εμπειρίες σας και να μοιραστείτε αυτές τις πληροφορίες με τα τοπικά δίκτυα ειδήσεων και τα κοινωνικά μέσα.
### + Πώς μεταδίδεται το COVID-19;

Το COVID-19 εξαπλώνεται μέσω επαφής με άλλα μολυσμένα άτομα. Ο ιός εξαπλώνεται όταν ένα άτομο με COVID-19 βήξει ή εκπνεύσει, απελευθερώνοντας σταγονίδια στον αέρα και στις γύρω επιφάνειες. Κάποιος μπορεί να μολυνθεί από το COVID-19 αναπνέοντας αυτά τα σταγονίδια ή αγγίζοντας μια μολυσμένη επιφάνεια και έπειτα αγγίξει τα μάτια, τη μύτη ή το στόμα του. Οι άνθρωποι συνδέονται μέσω ενός αόρατου δικτύου μετάδοσης του οποίου οι συνδετικοί κρίκοι είναι οι φυσικές επαφές μεταξύ των ατόμων, η αναπνοή του κοινού αέρα που μπορεί να περιέχει σωματίδια που έχουν κάποιος έχει απελευθερώσει με βηχα, φτάρνισμα ή απλώς αναπνέοντας, καθώς και μεταξύ ατόμων και φυσικών αντικειμένων που μπορούν να μεταφέρουν τα σωματίδια του ιού που προσκολάνε πάνω τους και στη συνέχεια αγγίζονται από άλλους. Αυτό το δίκτυο μετάδοσης λειτουργεί όλη την ώρα ασταμάτητα καθώς εμείς πραγματοποιούμε τις καθημερινές δραστηριότητες μας. Μέρος του αποτελούν οι προσωπικές επαφές με την οικογένεια, τους φίλους και τα μέλη της κοινότητας καθώς και οι επαγγελματικές αλληλεπιδράσεις στο χώρο εργασίας. Ο τρόπος με τον οποίο το δίκτυο συνδέεται μέσω των ατόμων καθορίζει και τον κίνδυνο που διατρέχει ένα άτομο ή μία δομή να γίνεις φορέας της νόσου και να την μεταδώσει και σε άλλους.
### + Ούτως ή άλλως, ο ιός δεν θα εξαπλωθεί, ανεξάρτητα από το τι κάνουμε;

Εάν μειώσουμε τις επαφές μεταξύ των ανθρώπων, ο ρυθμός μόλυνσης θα μειωθεί. Απομονώνοντας τους άρρωστους ή όσους είναι πιθανό να αρρωστήσουν λόγω των επαφών που είχαν, μπορούμε να μειώσουμε το ποσοστό νέων κρουσμάτων. Όταν υπάρχουν πολλές κρούσματα, αυτό δεν επαρκεί. Μπορούμε να σταματήσουμε το ξέσπασμα απομονώντας τις κοινότητες που έχουν πολλά κρούσματα. Εάν όλοι μας παραμείνουνε στο σπίτι για όσο διαρκεί η περίοδος επώασης, ο αριθμός των νέων κρουσμάτων είναι δραματικά μικρότερος. Αυτό έγινε στην Κίνα, τη Νότια Κορέα και την Ιταλία. Η Κίνα κατάφερε να σταματήσει και να αναστρέψει την αύξηση των κρουσμάτων και σχεδόν εξαλείψει όλα τα κρούσματα εκεί. Η Νότια Κορέα και η Ιταλία εξακολουθούν να εργάζονται για να βελτιώσουν τις μεθόδους με τις οποίες παρεμβαίνουν ώστε για να επιτύχουν το ίδιο αποτέλεσμα.

### +Πώς μπορώ να προστατεύσω τον εαυτό μου και τους άλλους από αυτόν τον ιό;

Ξεκινήστε πλένοντας καλά και συχνά τα χέρια σας! Τα χέρια σας μπορούν να μεταφέρουν κορονοϊό μέσω της επαφής με μολυσματικά σταγονίδια. Τρίψτε τα χέρια σας με σαπούνι για τουλάχιστον 20 δευτερόλεπτα, στη συνέχεια ξεπλύνετε και στεγνώστε. Εάν δεν υπάρχει διαθέσιμο σαπούνι και νερό, ένα απολυμαντικό με βάση το αλκοόλ μπορεί επίσης να σκοτώσει τους ιούς που βρίσκονται στα χέρια σας. Μεταξύ των πλυσίματος των χεριών, αποφύγετε να αγγίζετε τα μάτια, τη μύτη και το στόμα σας ώστε να αποτρέψετε της είσοδο των ιών στο σώμα σας. Εάν κάποιος κοντά σας βήχει ή φτερνίζεται, διατηρήστε απόσταση τουλάχιστον 1 μέτρου προκειμένου να αποφύγετε την εισπνοή σταγονιδίων που μπορεί να φέρουν τον ιό. Εάν βήχετε ή φτερνίζεστε, καλύψτε το στόμα και τη μύτη σας με τον αγκώνα σας ή ένα χαρτομάντηλο. Το πιο σημαντικό, αν αισθανθείτε αδιαθεσία, μείνετε στο σπίτι. Εάν έχετε πυρετό, βήχα και δυσκολία στην αναπνοή, καλέστε τον πάροχο υγειονομικής περίθαλψης για να μάθετε πώς να αναζητήσετε ιατρική βοήθεια.

Σας συνιστούμε να ανατρέξετε στις οδηγίες για λεπτομερείς συστάσεις για άτομα, κοινότητες, επιχειρήσεις και κυβερνήσεις.
### + Πώς θεραπεύεται το COVID-19;

Δεν υπάρχει αντι-ιική θεραπεία για το COVID-19. Επειδή αυτή η ασθένεια προκαλείται από έναν ιό, τα αντιβιοτικά δεν είναι επίσης αποτελεσματικά. Τα άτομα με πυρετό, βήχα και δυσκολία στην αναπνοή θα πρέπει να αναζητήσουν ιατρική φροντίδα νωρίς προκειμένου να ανακουφίσουν τα συμπτώματα και να μειώσουν τον κίνδυνο ανάπτυξης πιο σοβαρής λοίμωξης.
### + Πώς μπορώ να προετοιμάσω το σπίτι και την οικογένειά μου για μία ενδεχόμενη εξάπλωση στην περιοχή μας;

Συζητήστε με την οικογένεια και τους φίλους σας ώστε να δημιουργήσετε ένα σχέδιο δράσης, που θα περιλαμβάνει τα βήματα που μπορείτε να ακολουθήσετε εάν ο χώρος εργασίας σας ή το σχολείο του παιδιού σας χρειαστεί να κλείσουν. Προσδιορίστε αυτούς που είναι πιο πιθανό να διατρέχουν μεγαλύτερο κίνδυνο για σοβαρές επιπλοκές. Με βάση τα τρέχοντα δεδομένα, οι γηραιότεροι ενήλικες και όσοι πάσχουν από χρόνιες ιατρικές παθήσεις διατρέχουν υψηλότερο κίνδυνο για σοβαρά συμπτώματα. Παρακολουθείτε στενά αυτά τα άτομα και αναζητήστε ιατρική φροντίδα στο πρώτο σημάδι των συμπτωμάτων του COVID-19. Εφαρμόστε καλές συνήθειες προσωπικής υγιεινής, όπως το πλύσιμο των χεριών,η αποφυγή επαφής με άρρωστους και ο καθημερινός καθαρισμός των επιφανειών που αγγίζετε συχνα.
### + Πρέπει να φορέσω μάσκα προσώπου;

Η χρήση μάσκας βρίσκεται υπό συζήτηση, σημειώνουμε ότι: (1) Κάθε άτομο που έχει έστω και ήπια συμπτώματα πρέπει να αποφεύγει την επαφή με τους άλλους και πρέπει να φοράει μάσκα ενόσω βρίσκεται σε αναγκαία δημόσια ή ιδιωτική επαφή με άλλους.
(2) Η χρήση μάσκας πρέπει να γίνεται αποδεκτή στους δημόσιους χώρους ώστε αυτοί που είναι άρρωστοι να μην διστάζουν να τις φορέσουν ή να αισθάνονται στιγματισμένοι όταν το κάνουν.
(3) Παρόλο που οι μάσκες δεν εγγυώνται την ασφάλεια ενός υγιούς ατόμου και η διαθεσιμότητά τους μπορεί να είναι περιορισμένη λόγω της υψηλότερης προτεραιότητας για χρήση τους στα ιατρικά περιβάλλοντα, η χρήση μάσκας σε περιπτώσεις που δεν μπορει να αποφευχθει η στενη επαφη με άτομα που ενδεχεται να εχουν μολυνθει, μειωνει δραματικα τον κίνδυνο μετάδοσης.
(4) Για όσους είναι άνω των 50 ετών ή έχουν προϋπάρχοντα ιατρικά προβλήματα, καθώς και για εκείνους που βρίσκονται σε περιοχές υψηλού κινδύνου, το μεγάλο κόστος σε περίπτωση μόλυνσης δικαιολογεί τη χρήση μάσκας.

### + Ο ζεστός καιρός θα σταματήσει την εξάπλωση;

Αυτή είναι μια ιδέα που κυκλοφόρησε αρχικά στο διαδίκτυο και έχει προσελκύσει αρκετή προσοχή. Δεν υπάρχει όμως καμία απόδειξη ότι ισχύει κάτι τέτοιο.


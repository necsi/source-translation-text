## Οδηγίες για πρώιμη αντιμετώπιση της επιδημίας

Η επιδημία του κορονοιού, προερχόμενη από το Wuhan, έχει περίπου 20% σοβαρές περιπτώσεις και 2% θανάτους. Μια τυπική περίοδος επώασης είναι 3 ημέρες, αλλά μπορεί να φτάσει ως και 14 ημέρες, και υπάρχουν αναφορές για διάρκεια επώασης μέχρι και 24 ή και 27 ημέρες. Πρόκειται για έναν εξαιρετικά μεταδοτικό ιό με αύξηση νέων κρουσμάτων κατά 50% εντος μιας ημέρας (ποσοστό μόλυνσης R0 περίπου 3-4), εκτός εάν πραγματοποιηθούν έκτακτες παρεμβάσεις. Εάν γίνει μια ευρέως διαδεδομένη πανδημία, θα αλλάξει τις ζωές όλων σε όλο τον κόσμο. Είναι επιτακτική ανάγκη να ενεργήσουμε για να περιορίσουμε και να σταματήσουμε την επιδημία και να μην αποδεχτούμε την εξάπλωσή της. Παρέχουμε αυτές τις οδηγίες για ατομικές, κοινοτικές και κυβερνητικές ενέργειες.

## Κατεβάστε τις οδηγίες σε μορφή PDF

Απαραίτητες οδηγίες περί του κορονοϊου
Οδηγίες για οικογένειες
Οδηγίες για ιδρύματα υψηλού ρίσκου
Οδηγίες για Κοινωνική Αποστασιοποίηση
Μαζικά ιατρικά τεστ μπορούν να σταματήσουν την εξάπλωση του κορονοϊου
Οδηγίες για επιχειρήσεις
Συστάσεις για αρµόδιοι για χάραξη πολιτικής
Ατομικες, κοινοτικες, κυβερνητικές οδηγίες
Αναπνευστική Υγεία για Καλύτερη Απόληξη του COVID-19
Οδηγίες για σούπερ μάρκετ, καταστήματα τροφίμων και φαρμακεία

## Άλλες Χρήσιμες Οδηγίες

Εγχειρίδιο για Πρόληψη και Αντιμετώπιση του COVID-19
Διαχείριση αίματος ασθενούς κατά τη διάρκεια της Πανδημίας 2020 COVID-19

## Οικογενειακές Οδηγίες

Σε περιοχές με αυξημένο κίνδυνο, όπου η κυβέρνηση δεν λαμβάνει τα κατάλληλα μέτρα, η προστασία μιας οικογένειας ή μιας ομάδας είναι δύσκολη. Όπως μια πυρκαγιά απαιτεί μια συστοιχία εύφλεκτων υλικων για να εξαπλωθεί, η μόλυνση του COVID-19 απαιτεί μια αλυσίδα ευαίσθητων ατόμων. Η λύση είναι:

1. Μειώστε την επαφή μεταξύ της οικογένειας και των άλλων ατόμων, και φροντίστε για τις βασικές σας ανάγκες, και καθώς ο κίνδυνος αυξάνεται

2. Δημιουργήστε έναν ασφαλή χώρο που προστατεύει όσους βρίσκονται μέσα σε αυτόν, με κοινή συμφωνία να μην βρίσκεστε σε απροστάτευτη φυσική επαφή με άλλους ή με επιφάνειες που αγγίζουν οι άλλοι.

Ο ασφαλής χώρος περιορίζει επίσης τη μόλυνση επειδή αυτοί που βρίσκονται στον ασφαλή χώρο δεν συμμετέχουν στη μετάδοση των ασθενειών. Τα μέλη ενός ασφαλούς χώρου μπορούν να συγχωνευτούν με άλλους ωστέ να επεκτείνουν προσεκτικά τον ασφαλή χώρο ή να δημιουργήσουν καινούργιους ασφαλείς χώρους.

### Μείωση επαφων μεταξύ της οικογένειας και των άλλων:

- Διαβάστε προσεκτικά τις οδηγίες μας για τα άτομα και μοιραστείτε τες με τα μέλη της οικογένειάς σας. Συζητήστε μαζί τους πώς να μειώσετε την επαφή τους με τους άλλους.

- Μετατρέψτε τις οικογενειακές συγκεντρώσεις σε εικονικές. Η παρούσα επιδημία είτε θα κατασταλεί, είτε θα γίνει ευρέως διαδεδομένη. Στην πρώτη περίπτωση, σε μερικούς μήνες από τώρα θα επανέλθουμε στο φυσιολογικό. Στην δεύτερη περίπτωση, θα χρειαστούν διαφορετικές δράσεις.

- Βεβαιωθείτε ότι εσείς και τα μέλη της οικογένειάς σας έχετε απαραίτητες προμήθειες, συμπεριλαμβανομένων των συνταγογραφούμενων φαρμάκων. Λαβετε υπόψην τα ευάλωτα μέλη της οικογένειας, συμπεριλαμβανομένων των ηλικιωμένων, αλλά και τα άτομα άνω των 50 ετών, καθώς και άτομα με χρόνιες παθήσεις υγείας, όσον αφορά τον κίνδυνο επαφής με άλλους. Μειώστε την επαφή τους, παρέχετε υποστήριξη που τους επιτρέπει να μένουν στο σπίτι και να μην πηγαίνουν σε δημόσιους χώρους.

- Εξετάστε προσωρινά τη μετακίνηση ατόμων που βρίσκονται σε συλλογική στέγαση (κοινότητες συνταξιοδότησης, βοηθητικές εγκαταστάσεις διαβίωσης κλπ.) σε πιο απομονωμένα καταλύματα, συμπεριλαμβανομένων ιδιωτικών κατοικιών ή εγκαταστάσεων μικρών ομάδων.

- Όπου δεν είναι δυνατόν να μειώσετε τις επαφές, μιλήστε με εκείνους που είναι υπεύθυνοι για συλλογικές εγκαταστάσεις για να αυξήσετε το επίπεδο των προφυλάξεων κατά της μετάδοσης του ιού.

- Αποφύγετε δημόσιες συγκεντρώσεις και χώρους, συμπεριλαμβανομένων εκδηλώσεων και εστιατορίων, ειδικά εκείνων που βρίσκονται σε περιορισμένους χώρους.

### Δημιουργία ασφαλών χώρων σε συνθήκες υψηλού κινδύνου:

- Ο κύριος σκοπός ενός ασφαλούς χώρου είναι ο σχηματισμός μια απομονωμένης μονάδας ατόμων ελάχιστες φυσικές επαφές με εξωτερικά άτομα, που είναι σε θέση να αυτοσυντηρηθει και να αυτο-υποστηριχθεί.

- Τα άτομα δεν πρέπει να περιμένουν για κυβερνητικές δράσεις ασφαλείας. Ελλείψει επιθετικής, συστηματικής παρέμβασης, οι αυτο-οργανωμένοι ασφαλείς χώροι είναι σε θέση να βοηθήσουν τα άτομα. Με προοδευτική κλιμάκωση, οι ασφαλείς ζώνες μπορούν να επιβραδύνουν ή και να σταματήσουν την τοπική εξάπλωση του ιού.

- Οι ασφαλείς χώροι μπορούν να ξεκινήσουν από οικογένεια ή ομάδα ατόμων που μοιράζονται ένα μόνο κατάλυμα. Μπορούν να συνδυαστούν πολλαπλές κατοικίες, συμπεριλαμβανομένων των μετακινήσεων μεταξύ τους (π.χ. περπάτημα ή οδήγηση), εάν έχουν καθοριστεί και τηρούνται ασφαλείς πρωτόκολλα. Για να δημιουργηθεί με επιτυχία ένας ασφαλής χώρος, ΚΑΘΕ συμμετέχων πρέπει να συμφωνεί με τις αρχές της ελαχιστοποίησης της εξωτερικής φυσικής επαφής και να τις τηρεί. Πρέπει επίσης να υπάρχουν σαφείς οδηγίες σχετικά με τον τρόπο δράσης και συνεργασίας. Τα μέλη του ίδιου ασφαλούς χώρου πρέπει να είναι ειλικρινείς σχετικά με το ιστορικό ταξιδιών και τις συνθήκες υγείας και να είναι υπεύθυνοι για την υγεία των υπολοίπων.

- Προκειμένου τα άτομα να δεσμευτούν σε έναν κοινό χώρο, μπορεί να χρειαστεί να γίνουν ρυθμίσεις με την εργασία, τα σχολεία, την οικογένεια και τους φίλους τους. Η εργασία από το σπίτι με την έγκριση ενός εργοδότη ή τη λήψη άδειας μπορεί να είναι απαραίτητη.

- Ο προγραμματισμός ενός εκτεταμένου χρονικού διαστήματος (τουλάχιστον για μία ή περισσότερες εβδομάδες) σε έναν ασφαλή χώρο θα πρέπει να γίνει εκ των προτέρων, συμπεριλαμβανομένης της αγοράς προμηθειών, εφόσων παράλληλα με την προμήθεια απαραίτητων ασκείται ιδιαίτερη προσοχή, δεδομένης της πιθανής έκθεσης σε πλήθη. Οι στρατηγικές επιβίωσης μπορεί να είναι χρήσιμες στο πλαίσιο αυτό. Λαβετε υπόψην την κρισιμότητα της πρόωρης σχεδίασης και προγραμματισμού για την κάλυψη των πρώτων αναγκών, καθώς κάθε διαδρομή για την απόκτηση τους συνεπάγεται κάποιο κίνδυνο.

- Για βασικές δραστηριότητες, συμπεριλαμβανομένων των αγορών, κατά τις οποίες κάποια εξωτερική φυσική επαφή είναι αναπόφευκτη, τα μέλη πρέπει να προγραμματίσουν να ενεργήσουν αποτελεσματικά και να ελαχιστοποιήσουν τη διάρκεια και την έκταση της επαφής. Η έξοδος και η επιστροφή στον ασφαλή χώρο συνεπάγεται προφυλάξεις. Χρησιμοποιήστε κατάλληλη προσωπική προστασία, συμπεριλαμβανομένων των γαντιών ή των αντικειμένων μίας χρήσης (χαρτοπετσέτες), για να πιάσετε ή να χειριστείτε αντικείμενα που δεν πρέπει να αγγίζονται, απολυμαντικό ή αλκοόλ για τα χέρια χέρια σας και μάσκες. Η επιστροφή στο χώρο απαιτεί πλύση ή απολύμανση πριν (προτιμάται) ή κατά την είσοδο.

- Όπου είναι δυνατόν, φροντίζετε για παραδόσεις αντικειμένων μέσω ταχυδρομείου/μεταφορικής εταιρείας, συμπεριλαμβανομένων των τροφίμων, έτσι ώστε τα ταξίδια στο σούπερ μάρκετ να είναι περιορισμένα. Πρέπει να ληφθεί μέριμνα, καθώς οποιοδήποτε αντικείμενο που παραδίδεται ταχυδρομικώς έχει περάσει από τα χέρια κάποιου εξωτερικο στην ομάδα ατόμου. Εάν δεν υπάρχει συμφωνία με τον πάροχο για τη χρήση γαντιών, καλό είναι να πλένετε ή να απολυμαίνετε τα αντικείμενα σε περιοχές ενεργης μετάδοσης.

- Προωθήστε την εσωτερική επικοινωνία και την αμοιβαία φροντίδα για να κρατήσετε τα μέλη του χώρου σε υγιείς διαπροσωπικές σχέσεις και διανοητικά υγιή. Η συνειδητοποίηση του ότι η τρέχουσα κατάσταση απαιτεί έκτακτες ενέργειες και θυσίες είναι απαραίτητη. Αν και μπορεί να μετριάσει, δεν μπορεί να αντικαταστήσει τη σημασία της αμοιβαίας υποστήριξης.

- Τα μέλη του ασφαλούς χώρου πρέπει να λαμβάνουν πληροφορίες σχετικά με τις ενέργειες που πρέπει να γίνουν σε περίπτωση που ένα ή περισσότερα μέλη παρουσιάσουν συμπτώματα μόλυνσης. Οι ενέργειες ποικίλλουν ανάλογα με τις χώρες / πολιτείες / τοποθεσίες και υπόκεινται σε αλλαγές. Τα μέλη θα πρέπει να ενημερώνουν το καθένα την ομάδα για τα τελευταία σχέδια έκτακτης ανάγκης καθώς και για στοιχεία επικοινωνίας. Σε περίπτωση που κάποιο μέλος παρουσιάσει τυπικά συμπτώματα, τα υπόλοιπα μέλη πρέπει να ενεργήσουν γρήγορα για να τον βοηθήσουν να κάνει ιατρικό τέστί και να εκτελέσει προληπτική απομόνωση πριν από την παραλαβή των αποτελεσμάτων.

Καθώς εξελίσσεται μια επιδημία, αναπόφευκτα θα προκύψουν δύσκολες αποφάσεις σχετικά με το εάν πρέπει να βγείτε από τον ασφαλές χώρο για να βοηθήσετε την οικογένεια ή τους φίλους σας που δεν βρίσκονται σε ασφαλές χώρο. Τα άτομα πρέπει να είναι έτοιμα να λάβουν τέτοιες αποφάσεις.

Σε περιπτώσεις υψηλού κινδύνου, θα υπάρξουν κινήσεις που μπορεί κατά λάθος να θέσουν σε κίνδυνο την ασφάλεια του ασφαλούς χώρου. Για να αποφευχθεί η υπερβολική αντίδραση σε ένα μεμονωμένο γεγονός, είναι σημαντικό να συνειδητοποιήσουμε ότι κάθε πράξη έχει χαμηλή πιθανότητα βλάβης. Ωστόσο, όταν λαμβάνονται πολλαπλές ενέργειες, ο κίνδυνος αυξάνεται δραματικά. Η εξασφάλιση του να παίρνονται μαθήματα από προηγούμενες λανθασμένες κινήσεις είναι πιο σημαντική από την κατηγορία, την ευθύνη ή την τιμωρία ατόμων.

## Ατομικές και κοινοτικές οδηγίες

- Αναλάβετε την ευθύνη για τη δική σας υγεία και μοιραστείτε την ευθύνη για την υγεία της γειτονιάς σας με ευαισθητοποίηση και πειθαρχία

- Αποστασιοποιηθείτε κοινωνικά

- Αποφύγετε να αγγίζετε επιφάνειες σε δημόσιους ή κοινόχρηστους χώρους

- Αποφύγετε τις συγκεντρώσεις

- Αποφύγετε την άμεση επαφή με άλλους, πλύνετε τα χέρια σας τακτικά και φοράτε μάσκες όταν βρίσκονται κοντά σε άλλους που μπορεί να υπάρχουν μολυσμένα ατομα

- Καλύψτε τον βήχα/φτέρνισμα

- Παρακολουθήστε τη θερμοκρασία σας ή άλλα πρώιμα συμπτώματα μόλυνσης (βήχας, φτέρνισμα, ρινική καταρροή, πονόλαιμος)

- Πραγματοποιήστε αυτομόνωση εάν έχετε πρώιμα συμπτώματα

- Εάν τα συμπτώματα συνεχίσουν να αναπτύσσονται, φροντίστε για ασφαλή μεταφορά σας σε ιατρικές εγκαταστάσεις σύμφωνα με τις κυβερνητικές συστάσεις, αποφύγετε τις δημόσιες συγκοινωνίες, φοράτε μάσκες

- Σε περιοχές με αυξημένο κίνδυνο, παρέχετε τα απαραίτητα για τα μέλη της κοινότητάς σας χωρίς προσωπική επαφή. Οι προμήθειες μπορούν να αφεθούν έξω από τις πόρτες των πασχόντων

- Συνεργαστείτε με άλλους για να δημιουργήσετε ασφαλείς ζώνες / ασφαλείς κοινότητες. Συζητήστε περί ασφάλειας με την οικογένεια και τους φίλους σας, μιλήστε για τις οδηγίες ασφαλείας, αναγνωρίστε ποιος ακολουθεί τις οδηγίες ασφαλείας, ορίστε κοινές πολιτικές, παρακολουθήστε και μοιραστείτε ανάγκες του καθενός, ανησυχίες καθώς και ευκαιρίες.

- Να είστε επικριτικοί σε φήμες και μην παραπληροφορείτε.

## Κοινοτικές και κυβερνητικες οδηγίες

- Αν βρισκόσαστε κοντά σε κοινότητες ή χώρες με ενεργές λοιμώξεις, ορίστε συνοριακούς ελέγχους για τα συμπτώματα.

- Διεξαγωγή καραντίνας 14 ημερών για άτομα υψηλού κινδύνου που εισέρχονται σε περιοχές χωρίς λοίμωξη.

- Σε περιοχές υψηλού κινδύνου, συντονίστε τοπικές ομάδες για την κοινοτική παρακολούθηση από πόρτα σε πόρτα για συμπτώματα χρησιμοποιώντας θερμόμετρα υπερύθρων και εξοπλισμό ατομικής προστασίας (PPE).

- Οι τοπικές ομάδες που πηγαίνουν από πόρτα σε πόρτα θα πρέπει επίσης να εντοπίζουν άτομα που χρειάζονται υπηρεσίες υποστήριξης.

## Κυβερνητικές οδηγίες

- Προετοιμάστε εκ των προτέρων στρατηγικούς πόρους όπως μάσκες, εξοπλισμό ατομικής προστασίας (PPE) και κιτ δοκιμών, και δημιουργήστε διαδρομές διανομής.

- Προσδιορίστε περιοχές όπου επιβεβαιώνονται ή υπάρχουν υπόνοιες για λοιμώξεις.

- Σταματήστε μη απαραίτητες μεταφορές μεταξύ μολυσμένων και μη μολυσμένων περιοχών.

- Απομονώστε άτομα με πιθανές και επιβεβαιωμένες λοιμώξεις ξεχωριστά για περίθαλψη σε καθορισμένες εγκαταστάσεις με επαρκείς ιατρικούς πόρους, συμπεριλαμβανομένου του εξοπλισμού ατομικής προστασίας (PPE)

- Τα άτομα με συμπτώματα πρέπει να χρησιμοποιούν μια ειδικά σχεδιασμένη διαδικασία για να οδηγηθούν στις καθορισμένες εγκαταστάσεις υγείας για ιατρικά τεστ, αποφεύγοντας τη χρήση δημόσιων συγκοινωνιών ή ταξί

- Υποβάλετε σε καραντίνα και εξετάστε όλες τις πιθανές περιπτώσεις κοντά σε ένα επιβεβαιωμένο κρούσμα

- Προωθήστε την ευαισθητοποίηση του κοινού:

  - Τυπικά συμπτώματα και πιθανά μέσα μετάδοσης

  - Δώστε έμφαση στο υψηλό ποσοστό μετάδοσης και τα συνήθως ήπια συμπτώματα για να ενθαρρύνετε τα άτομα να αναζητήσουν ιατρική περίθαλψη

  - Ενθαρρύνετε καλύτερη ατομική υγιεινή, συμπεριλαμβανομένης της συχνής πλύσης των χεριών, της χρήσης μάσκας σε δημόσιους χώρους και αποφυγής επαφών μεταξύ ατόμων

- Σταματήστε τις δημόσιες συγκεντρώσεις

- Δώστε ιδιαίτερη προσοχή στην πρόληψη ή την παρακολούθηση της υγείας των ατόμων που εισέρχονται / εξέρχονται από εγκαταστάσεις υψηλής πληθυσμιακής πυκνότητας όπως φυλακές, ιατρεία, κέντρα αποκατάστασης και εγκαταστάσεις βοηθητικής διαβίωσης, γηροκομεία, κέντρα ανοιχτής προστασίας ηλικιωμένων (ΚΑΠΗ), φοιτητικές εστίες και ξενώνες.

- Προωθήστε τις κοινοτικές ευθύνες σε μολυσμένες περιοχές.

- Σε κάθε γειτονιά / κοινότητα, επιλέξτε μια ομάδα ανθρώπων των οποίων η καθημερινή εργασία περιλαμβάνει συχνές κοινωνικές επαφές. Παρακολουθήστε την κατάστασή τους καθημερινά για να βοηθήσετε την ανίχνευση λοιμώξεων και την πρόληψη μετάδοσης

- Συμμετέχετε στην επικοινωνία και τη διανομή πόρων σε απομακρυσμένες περιοχές

- Συντονιστείτε με τις διεθνείς κοινότητες και τον ΠΟΥ (Παγκόσμιο Οργανισμό Υγείας) για να κοινοποιήσετε πληροφορίες σχετικά με την ταυτοποίηση των περιστατικών, το ταξιδιωτικό ιστορικό των ασθενών, τις θεραπείες, τις στρατηγικές πρόληψης και τις ελλείψεις στον ιατρικό εξοπλισμό

- Σχεδιάστε τη θεραπεία ασθενών με παρόμοια συμπτώματα που δεν είναι μολυσμένα με COVID-19

- Σε περιοχές με ενεργή μετάδοση:

  - Κλείστε μέρη λατρείας, πανεπιστήμια, σχολεία και εταιρείες

  - Περιορίστε τους ανθρώπους στα σπίτια και παρέχετε υποστήριξη για τις είδη πρώτης ανάγκης που πρέπει να παραδοθούν χωρίς επαφή

  - Πραγματοποιήστε αναζητήσεις από πόρτα σε πόρτα για άτομα με πρώιμα συμπτώματα και με ανάγκη για εξυπηρέτηση, με τις απαραίτητες προφυλάξεις PPE και με την εμπλοκή της κοινότητας στην όλη προσπάθεια.

## Οδηγίες για επιχειρήσεις

Παρακάτω είναι μια λίστα με διάφορες ενέργειες που μπορεί να κάνει μια επιχείρηση για να αποτρέψει την εξάπλωση του κορονοϊου. Περιλαμβάνουμε ειδικές παρατηρήσεις για τη λιανική πώληση και επιχειρήσεις φιλοξενίας.
Σημείωση: Το Διεθνές Εμπορικό Επιμελητήριο της Γαλλίας χρησιμοποιεί αυτές τις οδηγίες.

### Γενικές

- Προωθήστε την κατανόηση των εργαζομένων και των οικογενειών τους σχετικά με τη μετάδοση και την πρόληψη του κορονοϊου.

- Αναπτύξτε προσαρμοσμένες πολιτικές οργάνωσης για να μειώσετε τη μετάδοση και να φροντίσετε για σχολαστική υλοποίηση.

- Εξασφαλίστε ότι οι εργαζόμενοι γνωρίζουν ότι όταν έχουν ήπια συμπτώματα, δεν θα πρέπει να βρίσκονται σε θέσεις εργασίας ή σε προσωπικές συναντήσεις και δεν θα επιβαρύνονται με ημέρες ασθενείας. Δημιουργήστε ένα σύστημα αναφοράς για οποιεσδήποτε περιπτώσεις.

- Βεβαιωθείτε ότι οι εργαζόμενοι έχουν τα κατάλληλα ασφαλιστικά συμβόλαια υγείας ώστε να μην φοβούνται να αναζητήσουν φροντίδα όταν εμφανίσουν συμπτώματα, ακόμη και ήπια.

- Συνεργαστείτε με τοπικές ιατρικές εγκαταστάσεις για να συντονίσετε τον έγκαιρο και ταχή ιατρικό διαγνωστικό έλεγχο των εργαζομένων για κορονοϊο.

- Προετοιμάστε τα απαραίτητα (απολυμαντικό χεριών, αλκοόλ, μάσκες, θερμόμετρα υπερύθρων χωρίς επαφή), σε περίπτωση που οι συνθήκες υποβαθμιστούν και οι εργαζόμενοι δεν έχουν πρόσβαση στα στοιχεία αυτά.

- Η ενίσχυση των πιο αδύναμων ατόμων της οργάνωσης μειώνει την ευπάθεια.

### Συναντήσεις, ταξίδια και επισκέπτες

- Αντικαταστήστε τις προσωπικές συναντήσεις με εικονικές διασκέψεις/τηλεδιασκέψεις

- Επιτρέψτε στους εργαζομένους να εργάζονται από το σπίτι όπου αυτό είναι δυνατόν

- Περιορίστε τις μετακινήσεις σε Ζώνες υψηλότερου κινδύνου (Κόκκινο, Πορτοκαλί, ακόμα και Κίτρινο)

- Εξαλείψτε μη απαραίτητα ταξίδια

- Αλλάξτε τους τρόπους επιχειρηματικής δραστηριότητας ωστε να καταστήσετε τα φαινόμενα απαραίτητα ταξίδια περιττά.

- Περιορίστε τους επισκέπτες και ορίστε πολιτικές για να ρωτάτε και να αποκλείετε επισκέπτες με βάση την κατάσταση της Ζώνης από όπου προέρχονται και τις επιχειρηματικές πολιτικές πρόληψης του κορονοϊου. Ελέγξτε τα συμπτώματα επισκεπτών κατά την άφιξη τους.

### Χώροι εργασίας

- Προωθήστε ευέλικτα ωράρια εργασίας, κλιμακωτά ωράρια και βάρδιες για να μειώσετε την πυκνότητα εργαζομένων παροντων στον εργασιακό χώρο. Η αριθμος των εργαζομένων θα πρέπει να μειωθεί σε λιγότερο από 50% του κανονικού σε κάθε δεδομένη χρονική στιγμή.

- Οι εργοδότες πρέπει να ζητούν από τους εργαζόμενους που επιστρέφουν από χώρους με επιβεβαιωμένα κρούσματα ή με αβέβαιες επαφές κατά τη διάρκεια του ταξιδιού, να παραμένουν σε καραντίνα για 14 ημέρες πριν έρθουν στο γραφείο. Οι εργοδότες πρέπει να παρακολουθούν στενά την κατάσταση της υγείας των εργαζομένων και να αναζητούν ιατρική περίθαλψη.

- Τα σημεία εισόδου πρέπει να είναι επανδρωμένα με άτομα που έχουν υπέρυθρα θερμόμετρα μετώπου χωρίς να έρχονται σε επαφή με τους εργαζομένους.

- Μετρήστε καθημερινά τις θερμοκρασίες του σώματος των εργαζομένων και παρέχετε τους μάσκες, σε περιπτώσεις όπου η εγγύτητα με άλλους δεν μπορεί να αποφευχθεί [1]

- Αλλαξτε τις συνηθισμένες διαδρομές στο κτίριο για να προωθήσετε το πλύσιμο των χεριών κατά την είσοδο και να τοποθετήσετε το απολυμαντικό χεριών στην είσοδο του γραφείου.

- Ενημερώστε τους υπαλλήλους να αποφεύγουν να συγκεντρώνονται στους ανελκυστήρες. Οι ανελκυστήρες δεν πρέπει να υπερβαίνουν το ήμισυ της χωρητικότητας τους.

- Βεβαιωθείτε ότι ο χώρος εργασίας κάθε εργαζόμενου χωρίζεται από τουλάχιστον 2 μέτρα, και κάθε μεμονωμένος χώρος εργασίας πρέπει να είναι τουλάχιστον 2.5 τετραγωνικά μέτρα. Για γραφεία με μεγάλο αριθμό ατόμων, αυτές οι ελάχιστες κατευθυντήριες γραμμές θα πρέπει να αυξηθούν περαιτέρω.

- Απολυμάνετε τους κοινόχρηστους χώρους, τις τοπικές περιοχές με έντονη κυκλοφορία, καθώς και τις επιφάνειες που αγγίζονται συχνά

- Αν πρέπει να χρησιμοποιήσετε κλιματιστικά, απενεργοποιήστε την ανακυκλοφορία του εσωτερικού αέρα. Εβδομαδιαία καθαρίστε / απολυμάνετε / αντικαταστήστε τα βασικά εξαρτήματα και φίλτρα.

- Διασκορπιστείτε κατά τη διάρκεια του φαγητού, κρατήστε 2 μέτρα απόσταση μεταξύ σας και αποφύγετε να κάθεστε αντικριστά.

- Ξεχωρίστε τα κουζινικά σκεύη και απολυμαίνετε τα συχνά. Το προσωπικό της καφετέριας πρέπει να ελέγχεται συχνά για την υγεία του

- Προωθήστε την παράδοση των γευμάτων αντί να πηγαίνετε έξω για φαγητό. Οργανώστε βοήθεια για κλήσεις προς παράδοση φαγητού καθώς και μια τοποθεσία για ανέπαφη παραλαβή και απόσυρση τροφίμων χωρίς ουρές.

- Εξετάστε τον τρόπο με τον οποίο οι υπάλληλοι μετακινούνται προς τον χώρο εργασίας και να αναπτύξτε συστάσεις, συμπεριλαμβανομένης της αποφυγής δημόσιων συγκοινωνιών ή προσεκτικής υγιεινής, συμπεριλαμβανομένης της αποφυγής αγγιγματος επιφανειων, πλύσιμο χεριών και χρήση μάσκας σε περιοχές με αυξημένο κίνδυνο

- Η ευθύνη της διασφάλισης των πολιτικών ασφάλειας κατά του κορονοϊού στο χώρο εργασίας θα πρέπει να είναι σαφείς.

### Επιχειρησεις Πωλησεων και Φιλοξενιας

- Οι επιχειρήσεις με υψηλά ποσοστά κοινωνικών επαφών ενδέχεται να διαταραχθούν σοβαρά. Οι πρώιμες και αποτελεσματικές παρεμβάσεις μπορεί να μετριάσουν, αλλά δεν θα εξαλείψουν τον κίνδυνο, εκτός εάν εφαρμοστούν σε ολόκληρη την κοινωνία

- Τονίζεται η σημασία της διασφάλισης ότι τα άτομα με ήπια συμπτώματα κρυώματος παραμένουν μακριά από την εργασία σε θέσεις που εμπλέκουν την επαφή με άλλους.

- Διατηρήστε ένα ακριβές ημερολόγιο των επαφών της κάθε ημέρας. Έτσι, αν εντοπιστεί μια λοίμωξη, η επιχείρηση μπορεί να προειδοποιήσει όλα τα ενδεχομένως εκτεθειμένα άτομα έτσι ώστε να ελαχιστοποιηθεί ο κίνδυνος και να μετριάσουν τη ζημιά στους εργαζόμενους και τους πελάτες.

- Θα πρέπει να αναπτυχθούν και να εφαρμοστούν μέθοδοι επιχειρηματικής δραστηριότητας χωρίς επαφή συμπεριλαμβανομένων:

  - Παρέχετε υπηρεσίες παραλαβής από παράθυρο και παράδοσης εξασφαλίζοντας επαρκή διαστήματα ασφαλείας μεταξύ ατόμων στις ουρές παραλαβής

  - Παρέχετε υπηρεσίες drive-in παραλαβών

  - Παρέχετε διανομές κατ’ οίκον χωρίς σωματική επαφή

1. Η χρήση μάσκας είναι αμφιλεγόμενη, σημειώνουμε ότι: (1) Κάθε άτομο που έχει ακόμη και ήπια συμπτώματα πρέπει να αποφεύγει την επαφή με άλλους και να φοράει μάσκα ενώ βρίσκεται μη αποφευκτέα δημόσια ή ιδιωτική επαφή με άλλους. (2) Η χρήση μάσκας πρέπει να γίνεται αποδεκτή στις δημόσιες εγκαταστάσεις για να εμποδίζει τους άρρωστους να διστάζουν ή να αισθάνονται στιγματισμένοι φορώντας μάσκα. (3) Ενώ οι μάσκες δεν εγγυώνται την ασφάλεια για ένα υγιές άτομο και η διαθεσιμότητά τους μπορεί να είναι περιορισμένη λόγω της ανάγκης υψηλότερης προτεραιότητας σε ιατρικά περιβάλλοντα, χρησιμοποιώντας μάσκες σε περιπτώσεις όπου δεν μπορεί να αποφευχθεί η κοντινή επαφή με άλλους πιθανά αρρώστους, μειώνει δραματικά τον κίνδυνο μόλυνσης. (4) Για όσους είναι άνω των 50 ετών ή έχουν προϋπάρχουσες επιβαρυμένο ιατρικό ιστορικό, καθώς και για εκείνους που βρίσκονται σε περιοχές με αυξημένο κίνδυνο, το μεγάλο κόστος μόλυνσης δικαιολογεί την χρήση μάσκας.

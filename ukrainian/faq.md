

# **Питання що часто задаються**


### **+ Що таке COVID-19?**

COVID-19 - це інфекційне захворювання, спричинене вірусом з родини коронавірусів. Існує багато видів коронавірусів, і вони часто викликають легкі захворювання органів дихання. Захворювання під назвою COVID-19 спричинено новим коронавірусом, якого було вперше виявлено в місті Ухань в Китаї.



---



### **+ Чому люди так бояться спалаху цієї хвороби? Хіба це не звичайний грип?**

Коронавірус спричиняє важкі ускладнення близько у 20% випадків та призводить до смерті у 2% випадків. Це є приблизно в 20 разів більше, ніж при захворюванні звичайним грипом. Зазвичай інкубаційний період триває 3 дні, але він може продовжитися до 14 днів. Існують навіть звіти про тривалість періоду без симптомів від 24 та 27 днів. Новий коронавірус є вкрай заразний і, якщо цьому не запобігти, надзвичайна кількість нових випадків буде збільшуватися вдвічі кожного дня (Базове репродукційне число R<sub>0</sub>*: приблизно 3-4).

***_Базове репродукційне число (R<sub>0</sub>) — середня кількість осіб, що безпосередньо інфікуються хворим упродовж усього заразного періоду хвороби за умови потрапляння хворого до повністю незараженої[популяції](https://uk.wikipedia.org/wiki/%D0%9F%D0%BE%D0%BF%D1%83%D0%BB%D1%8F%D1%86%D1%96%D1%8F)._**



---



### **+ Які симптоми COVID-19?**

Симптоми COVID-19 зазвичай включають підвищення температури, кашель та втому. Деякі пацієнти також відчувають ломоту в тілі, закладеність носа, нежить, біль у горлі або діарею. Більшість людей одужують не потребуючи спеціального лікування, але деякі можуть серйозно захворіти і розвинути утруднене дихання. Люди похилого віку, а також ті, які мають проблеми з серцем, високий кров'яний тиск або діабет, частіше розвивають важкі симптоми.



---



### **+ Що робити, якщо я підозрюю, що у мене є COVID-19?**

Почніть з самоізоляції від інших людей. Більшість тих, хто заразився COVID-19, проявляють легкі симптоми з якими можна впоратися самостійно вдома. Якщо у вашій домівці є інші люди, обмежте з ними близький контакт, перебуваючи в окремій кімнаті. Часто та ретельно мийте поверхні спільного використання. Носіть маску для обличчя коли поблизу є інші особи та часто мийте руки.

Зв’яжіться із місцевими органами охорони здоров’я та домовтеся пройти тестування на COVID-19. Повідомте їх про ваші симптоми, а також про історію ваших подорожей та будь-які можливі контакти з хворими коронавірусом. Якщо вам потрібна медична допомога, надіньте маску для обличчя та знайдіть безпечний спосіб подорожі до лікарні - старайтеся уникнути громадського транспорту чи інші спільні засоби пересування.

Медичні заклади є під великим тиском та переповнені хворими, тому будьте наполегливі, якщо вважаєте, що у вас є COVID-19. Якщо чиновники відмовляють у вашому запиті на тестування, ви можете задокументувати свій досвід та поділитися цією інформацією з місцевими новинами та соціальними мережами.



---



### **+ Як передається COVID-19?**

COVID-19 поширюється в результаті контакту із зараженими особами. Вірус передається коли людина з COVID-19 кашляє або видихає, виділяючи крапельки в повітря і залишає їх на навколишніх поверхнях. Люди можуть підхопити COVID-19, коли вдихають ці краплі, або доторкаються до зараженої поверхні, а потім до очей, носа чи рота. Для того щоб зменшити поширення хвороби COVID-19 між сусідніми районами є надзвичайно важливо щоб усі прийняли строгі заходи щодо зниження рівня зв'язку між постраждалими місцевостями.



---



### **+ Чи не станеться спалах незалежно від того, що ми робимо?**

Якщо ми зменшимо контакт між людьми, швидкість зараження знизиться. Ізолюючи тих, хто хворий або може захворіти через контакти, які вони мали, ми можемо зменшити кількість нових випадків. Коли випадків багато, цього недостатньо. Зупинити спалах можна, "заблокувавши" громади, де є кілька випадків. Якщо всі залишаються вдома протягом інкубаційного періоду, кількість нових випадків різко менша. Це було зроблено в Китаї, Південній Кореї та Італії. Китаю вдалося зупинити і змінити ріст захворювань, і вони майже блокували усі випадки в Китаї. Південна Корея та Італія продовжують працювати над вдосконаленням своїх обмежувальних правил, щоб досягти такого ж результату.



---



### **+ Як я можу захистити себе та інших від цього вірусу?**

Почніть з ретельного та частого очищення рук! Руки можуть підхопити коронавірус через контакт з інфекційними крапельками. Чистіть руки милом не менше 20ти секунд, потім промийте і висушіть. Якщо мила та води немає в наявності, дезінфікуючий засіб на основі алкоголю також може знищити віруси, які є у вас на руках. Між миттями рук, не торкайтеся очей, носа та рота, щоб віруси не потрапляли у ваш організм. Якщо хтось поруч з вами кашляє або чхає, тримайте відстань не менше 1 метра, щоб уникнути вдихання крапель, які можуть містити вірус. Якщо ви кашляєте чи чхаєте, прикрийте рот і ніс вашим зігнутим ліктем або хусткою (використану хустку варто негайно викинути та вимити руки). Найголовніше, якщо ви почуваєте себе погано, залишайтеся вдома. Якщо у вас лихоманка, кашель і утруднене дихання, зателефонуйте своєму лікареві, щоб дізнатися, як отримати лікарняну допомогу.

Ми рішуче рекомендуємо переглянути сторінку наших [вказівок](http://endcoronavirus.org/guidelines) для отримання детальних рекомендацій для людей, громад, підприємств та урядів.



---



### **+ Як лікується COVID-19?**

Противірусного лікування COVID-19 не існує. Оскільки це захворювання викликане вірусом, антибіотики також не ефективні. Люди з лихоманкою, кашлем та утрудненим диханням повинні звернутися до лікаря рано, щоб полегшити симптоми та зменшити ризик розвитку більш важкої інфекції.



---



### **+ Як я можу підготувати мій дім та сім'ю до спалаху в нашій місцевості?**

Поговоріть з родиною та друзями, щоб створити план дій, включаючи кроки, які ви можете зробити, якщо ваше робоче місце чи школа вашої дитини повинні закритися. Визначте тих, кому можуть загрожувати серйозні ускладнення. Виходячи з реальних даних, пристарівші люди та люди з хронічним захворюванням мають найвищий ризик розвитку важких симптомів. Уважно стежте за цими особами та звертайтеся за медичною допомогою при перших ознаках симптомів COVID-19. Практикуйте хороші звички особистої гігієни, такі як миття рук та уникнення контакту з хворими людьми та щодня чистіть поверхні, до яких часто торкаєтесь.



---



### **+ Чи варто носити маску для обличчя?**

Про використання масок є багато дискусій. Дуже важливо зазначити, що:  \
(1) Будь-яка особа, яка має навіть легкі симптоми, повинна уникати контакту з іншими і повинна носити маску, перебуваючи в публічних або приватних контактах з іншими.  \
(2) Носіння маски в громадських місцях повинно бути прийнято всіма, не тільки для безпеки і зварбігання розповсюдження інфекції, а також для того щоб не допустити, що люди з ризиком захворювання, які вже носять маску, вагались або почувались себе неадекватними під час носіння її.  \
(3) Незважаючи на те, що маски не гарантують повну безпеку для здорової людини, і їх доступність може бути обмежена через більш високу потребу їх в медичних установах, використання масок, у присутності інших людей, які можуть заразитися, важливо для різкого зниження ризику зараження.  \
(4) Для тих, хто старший 50ти років або має попередні проблеми зі здоров'ям, а також для тих, хто перебуває у зонах підвищеного ризику, висока можливість зараження - це перша і найголовніша причина використання маски.



---



### **+ Чи тепла погода зупинить спалах?**

Ця ідея була розповсюджена в Інтернеті та привернула велику увагу. Натомість, немає доказів того, що це так. Це припущення може бути перевірене тільки з часом.



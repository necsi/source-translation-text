# **Питання, що часто задаються**


### **+ Що таке COVID-19?**

COVID-19 - це інфекційне захворювання, спричинене вірусом із родини коронавірусів. Є багато видів коронавірусів, і вони часто викликають легкі захворювання органів дихання. Захворювання під назвою COVID-19 спричинено новим коронавірусом, якого було вперше виявлено в місті Ухань у Китаї.



---



### **+ Чому люди так бояться спалаху цієї хвороби? Хіба це не звичайний грип?**

Коронавірус спричиняє важкі ускладнення близько у 20% випадків та призводить до смерті у 2% випадків. Це приблизно у 20 разів більше, ніж при захворюванні звичайним грипом. Зазвичай інкубаційний період триває 3 дні, але він може продовжитися до 14 днів. Є навіть звіти про тривалість перебігу без симптомів від 24 та 27 днів.

Новий коронавірус є вкрай заразний і, якщо цьому не запобігти, кількість нових випадків буде збільшуватися вдвічі кожного дня (коефіцієнт зараження R0 складає близько 3-4, тобто заражений може передати вірус ще 3-4 особам)





---



### **+ Які симптоми COVID-19?**

Симптоми COVID-19 зазвичай включають підвищення температури, кашель та втому. Деякі пацієнти також відчувають ломоту в тілі, закладеність носа, нежить, біль у горлі або діарею. Здебільшого люди одужують не потребуючи спеціального лікування, але деякі можуть серйозно захворіти і мати важкі ускладнення з боку дихальної системи. Люди похилого віку, а також ті, хто мають серцево-судинні захворювання, високий кров'яний тиск, діабет та інші супутні  захворювання частіше стикаються з важким перебігом хвороби.



---



### **+ Що робити, якщо я підозрюю, що у мене є COVID-19?**

Почніть із самоізоляції від інших людей. Здебільшого люди, які заразилися COVID-19, мають легкі симптоми, з якими можна впоратися самостійно вдома. Якщо ви проживаєте з іншими людьми, необхідно обмежити з ними близький контакт, перебуваючи в окремій кімнаті. Часто та ретельно мийте поверхні спільного використання. використовуйте маску для обличчя, коли поблизу є інші особи та часто мийте руки.

Зв’яжіться із місцевими органами охорони здоров’я та домовтеся пройти тестування на COVID-19. Повідомте їх про ваші симптоми, а також про історію ваших подорожей та будь-які можливі контакти з хворими на коронавірус. Якщо вам потрібна медична допомога, вдягніть захисну маску для обличчя та знайдіть безпечний спосіб подорожі до лікарні, зробіть усе, аби уникнути громадського транспорту чи інших спільних засобів пересування.

Якщо ви дійсно вважаєте, що маєте COVID-19, будьте наполегливими, незважаючи  на те, що медичні заклади зазнають у ці дні великого тиску. Якщо представники влади відмовлятимуть у вашому запиті на тестування, спробуйте задокументувати свій досвід та поділитися цією інформацією з місцевими медіа та соціальними мережами.



---



### **+ Як передається COVID-19?**

COVID-19 поширюється в результаті контакту із зараженими особами. Вірус передається коли людина з COVID-19 кашляє або чхає так, що краплі слини видихаються у повітря та залишаються на навколишніх поверхнях. Люди можуть підхопити COVID-19, коли вдихають ці краплі, або доторкаються до зараженої поверхні, а потім до очей, носа чи рота. Для того щоби зменшити поширення хвороби COVID-19 між сусідніми районами є надзвичайно важливо щоб усі дотримувалися суворих заходів щодо зниження контакту між постраждалими місцевостями.



---



### **+ Чи не станеться спалах незалежно від того, що ми робимо?**

Якщо ми зменшимо контакт між людьми, швидкість зараження знизиться. Ізолюючи тих, хто хворий або може захворіти через контакти, які вони мали, ми знизимо кількість нових випадків. Проте коли випадків уже багато, цих заходів недостатньо. Зупинити спалах можна, якщо повністю закрити громади, де вже є кілька випадків. Якщо всі залишаються вдома протягом інкубаційного періоду, кількість нових випадків різко знижується. Так було зроблено в Китаї, Південній Кореї, Італії та інших країнах. Китаю вдалося зупинити зростання захворювань, і вони майже ліквідували виникнення нових випадків у своїй країні. Південна Корея, Італія та інші країни продовжують працювати над вдосконаленням своїх обмежувальних правил, щоби досягти такого ж результату.



---



### **+ Як я можу захистити себе та інших від цього вірусу?**

Почніть із ретельного та частого миття рук! Руки можуть підхопити коронавірус через контакт з інфекційними крапельками. Мийте руки милом не менше 20-ти секунд, потім промийте під водою і висушіть. Якщо мила та води немає в наявності, дезінфекційний засіб, який містить 60 % алкоголю також знищіть вірус, якщо їм обробляти руки протягом 20 секунд. Між миттям рук, не торкайтеся очей, носа та рота, щоб віруси не потрапляли у ваш організм. Якщо хтось поруч із вами кашляє або чхає, тримайте відстань не менше 1 метра, щоб уникнути вдихання крапель, які можуть містити вірус. Якщо ви кашляєте чи чхаєте, прикрийте рот і ніс вашим зігнутим ліктем або хусткою (використану хустку варто негайно викинути та вимити руки). Найголовніше, якщо ви почуваєте себе погано, залишайтеся вдома. Якщо у вас лихоманка, кашель і утруднене дихання, зателефонуйте своєму лікареві, щоби дізнатися, як отримати лікарняну допомогу.

Ми рішуче рекомендуємо переглянути сторінку наших [вказівок](http://endcoronavirus.org/guidelines) для отримання детальних рекомендацій для людей, громад, підприємств та урядів.



---



### **+ Як лікується COVID-19?**

Противірусного лікування COVID-19 немає. Оскільки це захворювання викликане вірусом, антибіотики також не ефективні. Люди з лихоманкою, кашлем та утрудненим диханням повинні звернутися до лікаря якомога раніше, щоби полегшити симптоми та зменшити ризик розвитку ускладнень.



---



### **+ Як я можу підготувати мій дім та сім'ю до спалаху в нашій місцевості?**

Поговоріть із родиною та друзями, щоби створити план дій. Визначте тих, кому можуть загрожувати серйозні ускладнення. Виходячи з реальних даних, літні люди та люди з хронічним захворюванням мають найвищий ризик розвитку важких симптомів. Будьте уважними до них та звертайтеся по медичну допомогу за перших ознак симптомів COVID-19. Мийте руки, ізолюйтесь та уникайте контакту з хворими людьми, щодня чистіть поверхні, до яких часто торкаєтесь.



---



### **+ Чи варто носити маску для обличчя?**

Про використання масок є багато дискусій. Дуже важливо зазначити, що:  \
(1) Будь-яка особа, яка має навіть легкі симптоми, повинна уникати контакту з іншими й повинна носити маску, перебуваючи в публічних або приватних контактах з іншими.  \
(2) Використання маски в громадських місцях повинно бути прийнято всіма, не тільки для безпеки й запобігання розповсюдження інфекції, а й також для того щоби не допустити ситуації, коли люди з ризиком захворювання, які вже носять маску, вагались або почувались невпевнено щодо того чи варто її носити, виказуючи себе.  \
(3) Попри те, що маски не гарантують повну безпеку для здорової людини і на те, що їх може просто не бути в наявності, використання масок, у присутності інших людей, які можуть заразитися, важливо для різкого зниження ризику зараження.  \
(4) Люди, які старші 50-ти років або ті, хто має проблеми зі здоров'ям, а також люди, які перебувають у зонах підвищеного ризику, мають високу можливість зараження - це перша й найголовніша причина використання маски.



---



### **+ Чи тепла погода зупинить спалах?**

Ця ідея була розповсюджена в інтернеті та привернула велику увагу. Натомість, немає доказів того, що це так. Це припущення може бути перевірене тільки з часом.

Útmutató az önizolációhoz
Chen Shen and Yaneer Bar-Yam
New England Complex Systems Institute
2020\. március 15.
Ez az utmutató olyanok számára készült, akik COVID-19-tesztje pozitív lett és tünetmentesek vagy csak enyhe tüneteik vannak.
Enyhe tünetek közé sorolható a láz, az enyhe fáradság, a köhögés, feltéve, hogy nincsenek jelen a tüdőgyulladás tünetei vagy krónikus betegség.
E dokumentum iránymutatást adhat továbbá olyan területeknek is, ahol az egészségügyi erőforrások korlátozottak, és nem megoldható a közepes, vagy annál súlyosabb esetek kórházi kezelése.
Kérjük, vegye figyelembe, hogy ennek ellenére az itt leírtak enyhe vagy tünetmentes fertőzötteknek szólnak.
Tünetek jelentkezésekor, ideértve a légzési problémákat, magas lázat, azonnal forduljon orvoshoz.
ÁLTALÁNOSSÁGBAN
• Tudatosítsa magában, hogy az esetek többsége teljesen felépül. A karantén átmeneti szükségszerűség, jellemzően 14 napig tart.
• Erősen javasolt egyedül élni, legalább külön szobában.
HA EGYEDÜL ÉL
• Kövesse nyomon egészségi állapotát. Vezessen naplót egészségi állapotáról olvasható kézírással, és tartsa kézenfekvő helyen. A bejegyzések az alábbiakat tartalmazzák: bejegyzés dátuma és időpontja, pulzusszám, a vér oxigénszintje (oximéterrel mért), bármilyen tünet,
étkezések, alkalmazott gyógyszerek és dózisaik.
• Legyen naprakész a helyi viszonyokat illetően, hogy mit kell tennie, ha a tünetei súlyosbodnának.
A kulcsfontosságú telefonszámokhoz állítson be gyorshívót.
Beszélje meg egy családtagjával/barátjával hogy (legalább naponta) beszámol állapotáról.
Tudassa velük vészhelyzetre vonatkozó elérhetőségeit, valamint minden olyan információt, ami a lakásba való bejutáshoz szükséges, arra az esetre, ha cselekvőképtelenné válna.
• Vigyázzon egészségére megfelelő folyadékbevitellel, kiegyensúlyozott étkezéssel, rendszeres alvással.
Foglalja el magát szabadidős vagy tanulmányi tevékenységekkel, beleértve az olvasást, 
egyfős vagy online játékokat, vagy más online tevékenységet.
• Mindig legalább 20 mosson kezet szappannal vagy kézfertőtlenítővel. 
• Lakókörnyezetének rendszeres szellőztetése nélkülözhetetlen.
• Gyakran mossa ágyneműjét, türölközőit, ruházatát. Különítse el sajátját másokétól.
• Ne érjen házi kedvencéhez vagy más állathoz.
Ha ez nem lehetséges, mindenképp viseljen maszkot és az interakció előtt és után is mosson kezet.
• Szigetelje el magát a másokkal való bármilyen fizikai érintkezéstől, de családjával és barátival továbbra is tartsa a kapcsolatot SMS-ben, videón, cseten keresztül, vagy egyéb elektronikus úton.
Ez több ok miatt is fontos, egyrészt azért, hogy pozitívan tekintsen a jövőbe.
• Ha a járványról szóló hírek aggodalommal töltik el, próbáljon kevesebbet foglalkozni velük, ne terhelje meg magát még jobban lelkileg.
• A napirendje legyen nagyjából állandó.
Ha lehetséges, végezzen kevés vagy közepes mértékű testmozgást.
• Egyeztessen a család barátaival vagy a helyi hatóságokkal az alapvető szükségletekkel való ellátásáról, beleértve a napi étkezéseket.
Tartsa számon a legszükségesebbeket és legyen tisztában vele, hogy melyik mikor kezd elfogyni, készüljön fel rá, és előre értesítse szállítóit. A legjobb, ha nem érintkeznek egymással, és egyszerűen csak otthagyják magának. Maszk és kesztyű szükséges, valahányszor kézbesítővel kerül kapcsolatba.
• Egyeztessen a helyi hatóságokkal és egészségügyi intézményekkel a karantén hosszáról és az önizoláció befejezésének feltételeiről.
Előre elterveze takarítson, tisztítson, és mosson a karantén elhagyása előtt.
A karantén után továbbra is legyen körültekintő.
• Ritkán lakott területen, ahol az otthonából történő be- és kilépés megoldható anélkül, hogy másokkal érintkezne vagy közös teret használna, szabad magányos sétákat tenni.
Ne feledkezzen meg róla, hogy karanténban van és ne érintkezzen másokkal, ne menjen olyan helyekre, ahol valószínűleg mások is voltak/vannak/lehetnek majd.
HA KÖZÖSEN ÉL MÉG VALAKIVEL
• Az egy háztartásban élők egymással "szoros kapcsolatban" vannak, és a szoros kapcsolatokra vonatkozó útmutató kell követniük, beleértve, hogy kerüljék a másokkal való kontaktust.
• A háztartás többi lakója se fogadjon látogatókat, főleg veszélyeztetettek ne (időseket, krónikus betegeket).
Minden látogatot tájékoztatni kell a karanténban lévő személy jelenlétéről.
• Világosan határoljanak el, ha lehet szemléltető eszközökkel is segítve, különböző zónákat a lakáson belül.
A karanténban lévő által használt hálószoba és helyiségek a Vörös zónába tartoznak.
A Vörös zóna melleti helyiségek, például a nappali, a Sárga zónába tartoznak. A többi különálló szóba alkotja a Zöld zónát.
• A karanténban lévőnek szigorúan követnie kell a tüsszentési illemszabályokat, tüsszentsen eldobható zsebkendőbe, amit biztonságosan ki lehet dobni, vagy olyan ruhaneműbe (például ingujj), amit rövidesen kimosnak.
• Alakítsanak ki egy háztartáson belüli kommunikációs mechanizmust, hogy a karanténban lévő értesíthesse a többi lakót, ha el kell hagynia a szobáját.
• A karantén lévőnek kell rendszeresen fertőtlenítenie a Vörös zónát. A többi lakó fertőtlenítse a Sárga zónákat, és lehetőleg a Zöld zónakat is, rendszeresen.
• A karanténban lévő maradjon a Vörös zónában, csak akkor lépjen a Sárga zónákba, ha muszáj.
A Zöld zónákat teljesen kerülje el.
A karanténban lévővel szoros kapcsolatba kerülő tárgyak is ugyanez vonatkozik.
A Vörös zónán kívül, a karanténban lévő viseljen kesztyűt és maszkot.
• A fertőzés lehetséges útvonalai: Közösen helyiségek: konyha, fürdőszoba, stb. Közös háztartási kellékek: törülköző, poharak,
evőeszközök, stb. Közös étel, ital, stb. Megérintett felületek: ajtókilincs, asztallap, távkapcsoló, villanykapcsoló, stb. Ezeket fertőtleníteni kell, legalább naponta egyszer.
• A karanténban lévő fertőtlenítsen a közös helyiségek használata után, különösen a fürdőszoba használata után. A WC-ülőke fedele legyen lehajtva, ha nem használják.
• A karanténban lévőnek legyen külön szemetese, ahová a kesztyűket, maszkokat, zsebkendőket, stb. dobhatja.
• Ha lehetséges, a lakótárs segítsen a karanténban lévőnek a házhozszállítások átvéténél, a csomagok feladásánál, ezzel minimalizálva, hogy a el kelljen hagynia a Vörös zónát.

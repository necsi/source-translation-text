## Útmutató a járványkitörés korai szakaszához

A Vuhanból eredő koronavírus-járvány körülbelül az esetek 20%-ában jár súlyos tünetekkel és 2%-ban végződik halállal. A lappangási idő általában 3 nap, de akár 14 nap is lehet, és vannak jelentések 24 és 27 napos lappangási időről is. A vírus nagyon fertőző, rendkívüli beavatkozás híján az új esetek számában napi 50%-os növekedésre is számítani lehet (a vírus R0 reprodukciós rátája 3-4). Ha kiterjedt világ- vagy helyi járvánnyá válik, mindenki életét megváltoztatja. Feltétlenül cselekednünk kell a járvány korlátozása és megállítása érdekében, nem szabad elfogadnunk annak terjedését. Az alábbiakban irányelveket adunk meg az egyéni, közösségi és kormányzati fellépésekhez.

‍

## Töltse le útmutatóinkat PDF formátumban

[Alapvető útmutató a koronavírusról](https://github.com/necsi/source-translation-text/raw/master/hungarian/pdf/essential_hu.pdf)

[Útmutató családoknak](https://github.com/necsi/source-translation-text/raw/master/hungarian/pdf/family_hu.pdf)

[Útmutató magas kockázatú intézményeknek](https://github.com/necsi/source-translation-text/raw/master/hungarian/pdf/high-risk_hu.pdf)

[Útmutató az önizolációhoz](https://github.com/necsi/source-translation-text/raw/master/hungarian/pdf/self_isolation_hu.pdf)

[A széleskörú tesztelés képes megállítani a koronavírus terjedését]()

[Útmutató vállalkozásoknak](https://github.com/necsi/source-translation-text/raw/master/hungarian/pdf/business_hu.pdf)

[Javaslatok döntéshozók számára](https://github.com/necsi/source-translation-text/raw/master/hungarian/pdf/policymakers_hu.pdf)

[Útmutató egyének, közösségek, kormányzatok számára](https://github.com/necsi/source-translation-text/raw/master/hungarian/pdf/individual_community_government_hu.pdf)

[Légzőszervi egészséggel javítani a COVID-19 lefolyását](https://github.com/necsi/source-translation-text/raw/master/hungarian/pdf/respiratory-health_hu.pdf)

[Útmutató szupermarketek, élelmiszerboltok, patikák számára](https://github.com/necsi/source-translation-text/raw/master/hungarian/pdf/supermarket_grocery_stores_pharmacies_hu.pdf)

[Közösségi segítség a COVID-19-hez](https://github.com/necsi/source-translation-text/raw/master/hungarian/pdf/CommunitySupport.pdf)

[Munkavállalók biztonsága és szűrése: kérdések munkáltatók részére](https://github.com/necsi/source-translation-text/raw/master/hungarian/pdf/Questionaire.pdf)‍

## Egyéb hasznos útmutatók

Kézikönyv a COVID-19 megelőzésehez és kezeléséhez

Betegek vérellátása a 2020-as COVID-19-világjárvány ideje alatta
‍

## Útmutató családoknak

A kockázatosabbá vált területeken, ahol a kormány nem hozott megfelelő intézkedéseket, kihívást jelent a család vagy csoport védelme. Ahogy a tűz terjedéséhez éghető anyagok sora szükséges, úgy a COVID-19 terjedéséhez is egyes emberek egymásutáni megfertőződése kell. A megoldáshoz:

(1) csökkenteni a család és mások közötti kapcsolatot, biztosítva az alapvető szükségleteket, és a kockázat növekedésével
(2) egy védett hely kialakítása, mely azáltal védi meg a benne lévőket, hogy közösen elhatározzák, védelem nélkül nem lépnek fizikailag kapcsolatba másokkal, és nem érnek mások által megérintett tárgyakhoz.
Tehát a védett helyek a vírus terjedését is fékezik, mert tagjaik nem vesznek részt betegség továbbadásában. Több védett hely egyesülhet is, így növelve a védett hely kiterjedését. Az alábbiakban a családoknak szánt útmutató következik.

‍

## A család és mások közötti kapcsolat csökkentése:

Figyelmesen olvassa el az egyénekre vonatkozó irányelveinket, és ossza meg családtagjaival. Beszéljék meg, milyen módon csökkenthetik a másokkal való érintkezést.
A családi összejöveteleket ezentúl virtuálisan bonyolítsák le. A mostani járványkitörést vagy legyőzzük vagy kiterjedtté válik. Előbbi esetben néhány hónap elteltével a dolgok normalizálódnak. Útobbi esetben másfajta intézkedésekre lesz szükség.
Gondoskodjon róla, hogy Ön és családtagjai rendelkezzenek a szükséges készletekkel, beleértve a vényköteles gyógyszereket. Gondoljon családja kiszolgáltatott tagjaira is - beleértve az időseket, vagy bárkit, aki 50 évesnél idősebb, valamint a krónikus betegeket - mikor a másokkal való érintkezés kockázatát mérlegeli. Csökkentse a másokkal való érintkezésüket, támogassa őket, lehetővé téve, hogy otthon maradjanak és ne kelljen nyilvános helyre menniük.
Fontolja meg, hogy a kollektív lakóegységekben élőket (idősotthonok, szociális otthonok) átmenetileg elszigeteltebb szállásokba költözteti, például magánlakásba vagy kiscsoportos létesítményekbe.
Az olyan helyeken, ahol az érintkezést nem lehet csökkenteni, beszéljen a közös helyiségek felelőseivel az fertőzés átvitelével szembeni óvintézkedések fokozása érdekében.
Kerüljék a nyilvános összejöveteleket és helyeket, beleértve a különböző eseményeket, éttermeket, különösen a zárt tereket.

## Védett helyek kialakítása megnövekedett kockázat mellett:

A védett helyek fő célja, hogy emberek egy csoportja elkülönülő egyéget alkotva minimalizálja a csoporton kívüliekkel a fizikai kontaktust, miközben önálló és önfenntartó marad.
Egyéni szinten nem kell megvárni a kormányzat felülről-lefelé jövő, központilag vezérelt intézkedéseit. Drasztikus, tervszerű intézkedések hiányában az önszerveződő, alulről-felfelé építkező védett helyek is segítenek. Fokozatosan bővülve, a védett helyek lassítják, vagy akár meg is állítják a járvány kitörését.
Kiindulópontjuk lehet egy család vagy csoport által közösen használt szálláshely. Több ilyen helyet lehet egyesíteni, ideértve a köztük való közlekedést (gyalog vagy autóval), ha a biztonság érdekében megfelelő szabályokat hoznak és tartanak be. A védett helyek sikeres kialakításához elengedhetetlen, hogy MINDEN EGYES tagja egyetértsen a külső érintkezések minimalizálásával és be is tartsa azt. A viselkedés és együtműködés módjaira vonatkozóan is világos utasítások szükségesek. Egyazon védett hely tagjainak tudniuk kell egymás korábbi utazásairól és egészségügyi állapotáról, és felelősséget kell vállalniuk egymás egészségségéért.
Annak érdekében hogy egyének elkötelezhessék maguk egy közös hely felé, meg kell állapodni a munkahelyekkel, iskolákkal, családdal, barátokkal. Az otthonmaradáshoz szükség lehet a munkáltató hozzájárulására vagy fizetés nélküli szabadság igénylésére.
Hosszabb időt eltölteni egy védett helyen (legalább egy-két hetet) előkészítést igényel, beleértve a készletek beszerzését, azonban a szükséges dolgok megvásárlása során legyen rendkívül elővigyázatos a tömegnek való kitettség miatt. Ilyen feltételek mellett hasznos lehet valamilyen túlélési (prepper-) stratégiát követni. A szükségletekre tudatosan előre felkészülni döntő fontosságú, mivel minden egyes út valamekkora kockázattal jár.
Ahol lehet, szervezze meg az ellátás házhozszállítását, beleértve az ennivalóét is, ezzel korlátozva a boltbamenések számát. Valamennyire így is ügyelnie kell, mivel a házhozszállított árukat is kézbe kellett vennie valakinek. Ha nincs kifejezett megállapodása a szállítójával a kesztyű használatáról, a fertőzött területeken javasolt az átvett árucikkek megtisztítása, fertőtlenítése.
Az olyan alapvető tevékenységek esetében, mint például a vásárlás, melyek mindenképp megkövetelnek valamennyi fizikai érintkezést, az résztvevőknek előre kell tervezniük, hogy minimalizálhassák az érintkezés időtartamát. A védett helyekről ki- és bejárás óvintézkedéseket igényel. Használjon megfelelő egyéni védelmet, ideértve a kesztyűt és az egyszer használatos eszközöket (papír törlőkendő) olyan tárgyak megragadásához és mozgatásához, melyekhez nem szabadna hozzáérnie, kézfterőtlenítőt és alkoholt a kézmosáshoz, valamint maszkot. Az újbóli belépés mosakodást és fertőtlenítést igényel (lehetőleg) belépés előtt vagy belépéskor.
Támogassa a csoporton belüli kommunikációt és az egymás iránti odafigyelést, hogy a védett hely tagjai egymással jó kapcsolatban, és lelkileg egészségesek maradjanak. Elengedhetetlen annak felismerése, hogy a jelenlegi vészhelyzet rendkívüli intézkedéseket és áldozatokat követel. Noha ez megnyugtatóan hat, de nem helyettesíti egymás kölcsönös támogatását.
A védett hely tagjainak tájékozódniuk kell a szükséges teendőkről, arra az esetre, ha egy vagy több tag fertőzés jeleit mutatná. A teendők országonként/államonként/területenként eltérnek, és dinamikusan változnak. Valamennyi tag tájékoztassa a csoport többi tagját a készenléti terv és saját elérhetőségeik változásáról. Abban az esetben, ha bármely tag fertőzés tüneteit mutatná, a többinek haladéktalanul cselekednie kell, hogy leteszteljék és az eredmények kézhezvételéig elővigyázatosságból elkülöníthessék.
A járvány terjedésének előrehaladtával elkerülhetetlenül nehéz döntéseket kell hozni, elhagyjuk-e a védett helyet, hogy olyan családtagon vagy baráton segítsünk, aki nem tagja a védett helynek? E döntések meghozatalára mindenkinek fel kell készülnie.

Ha nagy a tét, mindenképp lesznek hibás döntéseink, melyek a biztonságot veszélyeztetik. A túlreagálás elkerülése érdekében fontos tudatosítanunk, hogy egyetlen mulasztás önmagában valószínűleg ártalmatlan. Viszont ha folytatólagossá válik, akkor a veszély drámaian megnő. A megfelelő tanulságok levonása fontosabb kell, hogy legyen, mint vádaskodás, hibáztatás vagy büntetés.

## Útmutató egyén és közösség kapcsolatához

Vállaljon felelősséget saját egészségéért, és viseljen felelősséget szomszédai egészségéért is. Tudatosan és fegyelmezetten.
Ügyeljen a távolságtartásra.
Nyilvános vagy közösen használt helyeken ne érintsen meg semmilyen felületet.
Kerülje az összejöveteleket.  
Kerülje a közvetlen érintkezést, rendszeresen mosson kezet, és zárt térben viseljen maszkot, hogy ne fertőzze meg a többieket.
Tüsszentéskor és köhögéskor takarja el az orrát és a száját.
Rendszeresen mérje testhőmérsékletét, figyeljen a fertőzés kezdeti tüneteire (köhögés, tüsszögés, orrfolyás, torokfájás)
Vonuljon karanténba, ha a kezdeti tüneteket veszi ész magán .
Ha tünetei súlyosbodnak, a hatósági ajánlásoknak megfelelően szervezze meg egészségügyi intézménybe szállítását; kerülje a tömegközlekedést, viseljen maszkot.
Megnövekedett kockázatú területen az alapvető szükségleteket anélkül biztosítsa a közösség tagjai számára, hogy érintkezne velük; például hagyja az ellátmányt a ház előtt.
Másokkal egyműködve hozzon létre védett helyeket / védett közösségeket. Beszéljen családjával, barátaival a biztonságról, beszéljék meg a biztonsági előírásokat, hogy meg tudják ítélni, ki mennyire tartja be őket, állapodjanak meg közös irányokban, utólagosan értékeljék ki ezeket, osszák megy egymással a felmerülő nehézségeiket, aggodalmaikat, ötleteiket.
A híreszteléseket kezelje fenntartásokkal, ne terjesszen valótlanságokat.

## Közösségi és kormányzati irányelvek

Aktív, fertőzött közösségek, valamint országok határainak átlépésekor az átlépők tüneti szűrése.
Fertőzés kockázatának kitett egyének 14 napos karanténja fertőzésmentes területre való belépéskor.
Megnövekedett kockázatú területeken a környéket védőfelszerelésben háztól-házig járó, közösségi monitorozást végző, a tünetekre infravörös hőmérővel tesztelő csapatok szervezése.
Ugyanezek a háztól-házig járó, tesztelő csapatok azonosítsák a támogatásra szorulókat.

## Kormányzati irányelvek

Stratégiai erőforrások, úgymint maszkok, egyéni védőfelszerelések (EVF), tesztek, előzetes beszerzése, és kézbesítési útvonalak felállítása.
A fertőzött és fertőzésgyanús területek azonosítása.
A fertőzött és fertőzésmentes területek közötti nem alapvető közlekedés leállítása.
Az igazoltan fertőzött, valamint a fertőzésgyanús egyének egymástól is szeparált elkülönítése erre kijelölt intézményekben, melyek gyógyászati eszközökkel, beleértve az egyéni védőfelszereléseket (EVF) megfelelően fel vannak szerelve.
A tüneteket mutatók egy külön e célra kialíkott folyamat révén jussanak a kijelölt egészségügyi intézményekbe tesztelésre, a tömegközlekedést és taxit elkerülve.
Az igazolt fertőzöttek közelében minden fertőzésgyanús egyén elkülönítése és tesztelése.
Növelni a lakosság tájékozottságát:
Tipikus tünetekről és a fertőzés módjairól.
Hangsúlyozva a magas fertőzőképességet és az általában enyhe tüneteket, hogy minél többen forduljanak orvoshoz.
A személyi higiénia javításának ösztönzése, beleértve a gyakori kézmosást, maszk viselését közterületen és a személyes érintkezések kerülését.
Nyilvános összejövetelek beszüntetése.
Különös figyelmet fordítani a zsúfolt, zárt intézményekbe ki-bejárók egészségének monitorozására. Ilyen intézmények például: börtönök, egészségügyi, rehabilitációs intézmények, nyugdíjasotthonok, lakóotthonok, gondozóintézmények, kollégiumok, turistaszállók.
A közösségi felelősségvállalás előmozdítása a fertőzött területeken.
Minden környék/közösség válassza ki emberek egy csoportját, akik napi munkája gyakori társas érintkezéssel jár. Napi szinten kövessék az ő egészségi állapotuk változását az egyes fertőződések felismerése, és a betegség továbbadásának elkerülése érdekében.
Aktív kommunikáció és részvétel a források elzárt területekre való eljuttatásában.
Folyamatos koordináció nemzetközi csoportokkal és a WHO-val, információcsere az esetek azonosításáról, betegek korábbi utazásairól, kezelések, megelőzési stratégiák és az orvosi felszerelések hiányával kapcsolatban.
Felkészülni a nem COVID-19-cel fertőzött, de COVID-19-hez hasonló tüneteket mutatók kezelésére.
Az olyan területeken, ahol a fertőzés aktívan terjed
Vallásgyakorlási helyszínek, egyetemek, iskolák és vállalatok bezárása.
Az emberek kötelezően maradjanak otthon és legyen megoldott a szükséges dolgok házhozszállítás anélkül, hogy emberek érintkezniük kellene egymással.
A korai tüneteket mutatók felismerése és az igények felmérése érdekében végezzenek házról-házra járó felderítést megfelelő egyéni védőfelszerelésben, aktív közösségi részvétellel.

## Irányelvek vállalkozásoknak

Az alábbiakban felsoroljuk azokat a különféle intézkedéseket, amelyeket a vállalkozások a koronavírus terjedésének megelőzése érdekében tehetnek. Részben az kiskereskedelem és vendéglátás szempontjait is figyelembe vettük.

Megjegyzés: a francia Nemzetközi Kereskedelmi Kamara ezeket az irányelveket követi.

‍

### Általános

Tegyenek azért, hogy az alkalmazottak és családjaik megértsék, miként fertőz a koronavírus, és miként lehet megakadályozni, hogy fertőzzön.
Dolgozzanak ki az adott szervezethez igazodó irányelveket a fertőzés átvitelének csökkentése és a gondos megvalósítás érdekében.
Gondoskodjanak róla, hogy az alkalmazottak tudják, hogy már az enyhe tünetekkel sem tartózkodhatnak a munkahelyen vagy vehetnek részt személyes találkozókon, és hogy nem jár büntetés a betegszabadság igénybevételéért. Állítsanak fel rendszert az esetbejelentéshez.
Gondoskodjanak az alkalmazottak megfelelő betegbiztosításáról, hogy ne féljenek orvoshoz fordulni, ha akárcsak enyhe tüneteik is vannak.
Vegyék fel a kapcsolatot a helyi egészségügyi intézményekkel az alkalmazottak gyors COVID-19-tesztelésének koordinálása érdekében.
Legyen tartalékuk az alapvetően szükséges eszközökből (kézfertőtlenítő, alkohol, maszk, infravörös érintés nélküli hőmérő) arra az esetre, ha a körülmények romlanának, és az alkalmazottak nem férnének ezekhez hozzá.
A leggyengébb láncszem erősítése csökkenti a szervezet sérülékenységét.

### Találkozók, utazás és látogatók

Az eddigi személyes talákozókat bonyolítsák le virtuálisan.
Szervezzék meg, hogy a munkavállalók, ha lehetséges, otthonról dolgozzanak.
Korlátozzák a magasabb kockázatú zónákba utazást (Vörös, Narancssárga, és még a Sárga zónába is)
Küszöböljenek ki minden nélkülözhető utazást
Változtassanak a vállalat működésén, hogy a látszólag nélkülözhetetlen utazások feleslegessé váljanak.
Korlátozzák a látogatók számát, és állítsanak fel eljárásrendet a látogatók kikérdezéséhez és elutasításához lakóhelyük Zónája, valamint a koronavírus-megelőzési szempontok szerint. A látogatók tüneteit érkezéskor ellenőrizzék.

### Munkahelyek

Munkaszervezezésben mozduljanak el a rugalmas és lépcsőzött munkaidő, illetve műszakok felé az egyidejűleg ottartózkodás csökkentése érdekében. Az ottlévők száma a normál üzem kevesebb mint 50%-a legyen.
A munkáltatók kérjék meg az igazolt esetekkel rendelkező területekről érkező, vagy az utazásuk során fertőzöttekel esetlegesen kapcsolatba került alkalmazottaikat 14 napos otthoni karanténra a munkábaállás előtt. A munkáltatók szorosan kövessék nyomon az egészségük alakulását, jelentsék ha változást észlelnének, és kérjenek orvosi segítséget.
A belépési pontok személyzete rendelkezzen infravörös érintés nélküli homloklázmérővel.
Napi szintén mérjék a dolgozók testhőmérsékletét és biztosítsanak számukra maszkot, ahol nem kerülhető el a szoros érintkezés másokkal [1]
Irányítsák az épületbe menő forgalmat a belépéskor történő kézmosás elősegítése érdekében és helyezzenek ki kézfertőtlenítőket az irodák bejáratához.
Szervezzék meg, hogy az alkalmazottak ne a lifteknél tömörüljenek. A liftek normál kapacitásuk felénél többet ne vigyenek.
Gondoskodjanak róla, hogy a dolgozók munkatere egymástól legalább 1 méter távolságra legyen, és valamennyi munkatér legalább 2,5 négyzetméter legyen. Az olyan irodákban, ahol sokan dolgoznak együtt, ezeket a minimum értékeket tovább kell növelni.
Fertőtlenítsék a közösen használt helyiségeket, a nagy forgalmú tereket, gyakran megérintett felületeket.
Ha elengedhetetlen a légkondícionáló használata, a belső keringtetést kapcsolják ki. Heti rendszerességel tisztítsák/fertőtlenítsék/cseréljék a fő alkatrészeket, szűrőket.
Az étkezéseket idejét szórják szét, tartsanak 1 méteres távolságot evés közben és ne üljenek egymással szemben. A konyhai eszközöket/evőeszközöket válasszák külön és gyakran fertőtlenítsék. Az étkezde személyzetének egészségét gyakran ellenőrizzék.
Rendeljenek ételt ahelyett, hogy eljárnának valahová. Segítsenek a rendelés felvételében, és az étel higiénikus, személyes érintkezés nélküli átvételében. Ne alakuljanak ki sorok.
Gondolják át, az alkalmazottak hogyan jutnak el a munkahelyükre, és dolgozzanak ki ajánlásokat a tömegközlekedés elkerülése, vagy a lehető leghigiénikusabb lebonyolítása érdekében, beleértve a felületek megérintésének kerülését, kézmosást és maszk használatát veszélyesebb térségekben.
Egyértelműnek kell lennie, hogy a munkahelyi, vírussal kapcsolatos eljárásrend betartásáért és betartatásáért ki és milyen módon felel.

## Kiskereskedelem és vendéglátás

A személyes érintkezést megkövetelő iparágak súlyos zavart szenvedhetnek. Korai és hatásos beavatkozásokkal csökkenthető, de teljesen nem szüntethető meg a veszély, hacsak nem az egész társadalomra érvényes intézkedésekről van szó.
Nem lehet túlhangsúlyozni, mennyire fontos, hogy még az enyhe megfázásos tünetekkel rendelkezők is távolmaradjanak a munkától.
Legyen naplózva minden nap minden érintkezés, hogy fertőzés esetén a vállalkozás minden lehetséges érintettet értesíteni tudjon az alkalmazottakat és vevőket ért kockázatok és a károk minimalizálása érdekében.
Meg kell találni és be kell vezetni az üzletek lebonyolításának érintkezés nélküli módjait:
Megfelelő távolságtartás melletti sorbanállás, ablakos árukiadás és áruátvétel.
Autós-kiszolgálás
Érintkezés nélküli házhozszállítás

1. A maszkok használatát vita övezi, megjegyezzük, hogy (1) Bárki, akár enyhe tünetekkel, kerülje el az érintkezést másokkal, és viseljen maszkot ha elengedhetetlen érintkeznie másokkal nyilvánosan vagy magánjelleggel. (2) Elfogadott kell legyen maszkot viselni nyilvánosan, hogy a betegek ne érezzék magukat stigmatizálva és ne habozzanak maszkot húzni. (3) Ugyan a maszkok nem garantálják viselőjük egészségének biztonságát és hozzáférhetőségük korlátozott lehet a fontosabb orvosi/betegápolói igények kielégítése miatt, az olyan helyzetekben, ahol elkerülhetetlen mások közelsége drámaian csökkentik a fertőzés kockázatát. (4) 50 év felett vagy már előzetesen meglévő betegségnél, valamint veszélyeztetettebb területen, a fertőzés magas költségei indokolják a maszk viselését. Noha nem ideális, [újrahasználható, mosható maszkot](https://www.endcoronavirus.org/page/english-making-masks) lehet kézzel is készíteni, és a kórházak, gondozóintézmények, rehabilitációs központok, bentlakásos intézmények védelméhez szükség van rájuk.

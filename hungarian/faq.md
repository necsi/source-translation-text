## Gyakran ismételt kérdések
+ Mi a COVID-19?
A COVID-19 egy fertőző betegség melyet egy, a koronavírusok családjába tartozó vírus okoz. Sokféle koronavírus létezik, ezek általában enyhe légzőszervi megbetegedéseket okoznak. A COVID-19-et egy új koronavírus okozza, amit először a kínai Vuhan városban észleltek.

+ Miért félnek az emberek annyira ettől a járványtól? Nem olyan, mint a normál influenza?
A koronavírus esetek kb. 20%-a súlyos és 2%-a halálos. Ez nagyjából 20-szor akkora, mint az influenza esetében. A lappangási idő általában 3 nap, de elhúzódhat 14 napig is, és jelentettek már 24 és 27 napos lappangást is. Nagyon fertőző, rendkívüli beavatkozások hiányában akár napi 50%-os növekedésre is számítani lehet a napi új megbetegedések számában (az R0 reprodukciós ráta 3-4 körül van).


+ Melyek a COVID-19 tünetei?
A COVID-19 tünetei általában láz, köhögés, és fáradtság. Egyes betegek fájdalmat, orrdugulást, orrfolyást, torokfájást, hasmenést is tapasztalnak. Az emberek többsége speciális kezelés nélkül is meggyógyul, de vannak, akiknél súlyos légzési nehézségek alakulnak ki. Az idősebbeknél, valamint szívproblémákkal, magas vérnyomással, vagy cukorbetegséggel küzdő betegeknél nagyobb valószínűséggel alakulnak ki súlyos tünetek.

+ Mit kell tennem, ha úgy gondolom, COVID-19-el vagyok fertőzve?
Először is, mindenképp szigetelje el magát másoktól. A COVID-19 fertőzések többsége enyhe tünetekkel jár, amelyeket otthon is lehet kezelni. Ha egy háztartásban él másokkal, korlátozza a velük való érintkezést, maradjon egy szobában, és rendszeresen fertőtlenítse a mások által is használt felületeket. Viseljen szájmaszkot, amikor kapcsolatba kerül másokkal, és gyakran mosson kezet.

Ezek után értesítse a helyi egészségügyi hatóságokat és kérje, hogy teszteljék COVID-19 fertőzésre. Tájékoztassa őket tüneteiről valamint arról, merre utazott, hol tartózkodott és hol kerülhetett kapcsolatba a koronavírussal. Ha orvosi segítségre van szüksége, vegyen fel szájmaszkot és találja meg a módját, hogy biztonságosan eljusson a kórházba, kerülve a tömegközlekedést és a taxit.

Az egészségügyi intézmények nagy nyomás alatt vannak, ezért előfordulhat, hogy kitartóan kell kérelmeznie, hogy komolyan vegyék a COVID-19 miatt. Ha megtagadják a teszt elvégzését, írja le a tapasztalatait és ossza meg őket a helyi újságokkal és a közösségi médiában.

+ Hogyan terjed a COVID-19?
A COVID-19 más fertőzött emberekkel való érintkezés útján, cseppfertőzéssel terjed. A vírus akkor kerül a környezetbe, amikor a COVID-19-cel fertőzött személy köhög, tüsszent, vagy kilélegez, ami által apró cseppecskék jutnak a levegőbe és a környező felületekre. A vírust úgy lehet elkapni, ha valaki belélegzi ezeket a cseppeket, vagy ha szeméhez, orrához, vagy szájához nyúl, miután megérintett egy vírusokkal beterített felületet. A COVID-19 terjedésének csökkentése érdekében rendkívül fontos, hogy a járvánnyal érintett területeken mindenki szigorú intézkedéseket tegyen a másokkal való érintkezések csökkentésére. Nyomatékosan javasoljuk, hogy tekintse át részletes útmutatóinkat a COVID-19 terjedésének megelőzéséről.

+ Nem tör ki járvány mindenképp, függetlenül attól, hogy mit csinálunk?
Ha csökkentjük az emberek közötti érintkezést, a fertőzési arány csökkeni fog. Ha elszigeteljük azokat, akik betegek vagy betegekkel érintkeztek, és így nagyobb valószínűséggel maguk is fertőzöttek, csökkenthetjük az új esetek arányát. Viszont ha sok eset van, ez nem elég. A járványt csak a sok fertőzöttel bíró közösségek vesztegzárjával lehet megállítani. Ha mindenki otthon marad a lappangási idő végéig, az új esetek száma drámaian visszaesik. Ezt Kínában, Dél-Koreában és Olaszországban meg is tették. Kínának sikerült megállítania és megfordítania a járvány terjedését, és közel van a járvány felszámolásához, míg Dél-Korea és Olaszország továbbra is a beavatkozások finomításán dolgozik, hogy ugyanezt elérje.


+ Hogyan tudom megvédeni magamat és másokat a vírustól?
Kezdje az alapos és gyakori kézmosással! A fertőző cseppek a kezekre tapadhatnak, ezért legalább 20 másodpercig dörzsölje a kezét szappannal, majd öblítse le és szárítsa meg. Ha nem áll rendelkezésre szappan és víz, az alkoholos fertőtlenítőszer szintén elpusztítja a kézen lévő vírusokat. Két kézmosás közötti időben ne érintse meg a szemét, az orrát, a száját, hogy a vírusok ne juthassanak a szervezetébe. Ha valaki a közelében köhög vagy tüsszent, tartson legalább 1 méter távolságot, hogy elkerülje a vírust tartalmazó cseppek belélegzését. Ha köhög vagy tüsszent, tegye ezt zsebkendővel vagy behajlított könyökével takarja el arcát. A legfontosabb mégis az, hogy ha rosszul érzi magát, maradjon otthon. Láz, köhögés, vagy nehéz légzés esetén hívjon orvost.

Mindenképp javasoljuk, hogy olvassa el útmutatónkat, amely részletes ajánlásokat tartalmaz egyének, közösségek, vállalkozások, és kormányok számára.

+ Hogyan kezelik a COVID-19-et?
A COVID-19 esetében nincs hatásos vírusellenes gyógyszer és, mivel ezt a betegséget vírus okozza, az antibiotikumok szintén nem hatékonyak. Aki lázas, köhög, vagy légzési nehézségekkel küzd, minél hamarabb forduljon orvoshoz, hogy enyhítsék a tüneteket és csökkentsék a súlyosabb fertőzés kialakulásának kockázatát.

+ Hogyan készíthetem fel otthonom és családom a járvány kitörésére?
Beszéljen családjával és barátaival és készítsenek egy akciótervet, ami tartalmaz lépéseket arra az esetre is, ha a munkahelyét vagy gyermekei iskoláját zárják be. Azonosítsák, kik azok, akiknél nagyobb a veszélye a súlyos szövődményeknek. A jelenlegi adatok alapján az idősebbeknél és a krónikus betegségben szenvedőknél a legmagasabb a súlyos tünetek kockázata. Kísérjék szoros figyelemmel az ilyen személyeket, és a COVID-19-fertőzés első tüneteinél azonnal forduljanak orvoshoz. Tartsák magukat a szigorú személyi higiénia szabályaihoz, mint például a kézmosás és a betegekkel való érintkezés elkerülése, emellett a gyakran megérintett felületeket naponta tisztítsák meg.

+ Szükséges-e szájmaszkot viselnem?
Gyakran vitatják a maszkok hasznosságát, ezért jegyezzük meg a következőket: (1) Ha akár csak enyhe tünetei is vannak, kerülje a másokkal való érintkezést és viseljen maszkot otthon valamint a másokkal való mindenképpen elkerülhetetlen érintkezések során. (2) A szájmaszkok nyilvános viselését elfogadott és megszokott dologgá kell tenni, nehogy azok, akik úgy gondolják, fertőzöttek lehetnek, habozzanak vagy féljenek felvenni a szájmaszkot. (3) Ugyan a maszkok nem garantálják az egészséges egyének biztonságát és elérhetőségük is korlátozott lehet az elsőbbséget élvező orvosi igények miatt, viselésük drámai módon csökkentheti a fertőzés veszélyet olyankor, amikor elkerülhetetlen, hogy potenciálisan fertőzött emberek között mozogjunk. (4) Az 50 év feletti vagy már meglévő egészségügyi problémákkal küzdő személyek, valamint a fokozott kockázatú területeken élők számára a fertőzés magas veszélye mindenképp igazolja a maszk használatát.

+ A melegedő időjárás megállítja-e majd a járványt?
Ez az elmélet az interneten jelent meg és keltett figyelmet, de nincs rá bizonyíték, hogy valóban így lenne.

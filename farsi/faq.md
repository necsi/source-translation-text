## پاسخ به سوالات متداول درباره‌ی کووید-۱۹

+ کووید-۱۹ چیست؟ 
کووید-۱۹ یک بیماری واگیردار است که توسط یک ویروس از خانواده‌ی کرونا ایجاد می‌شود. گونه‌های متفاوتی از ویروس کرونا وجود دارند که معمولا عامل بیماری‌های تنفسی ملایم‌اند. بیماری کووید-۱۹ توسط نمونه‌ی جدیدی از این خانواده از ویروس‌های کرونا ایجاد می‌شود و ابتدا در ووهان چین کشف شد. 

+ چرا مردم انقدر از همه‌گیری این بیماری ترسیده‌اند، آیا شبیه یک آنفولانزای معمولی نیست؟
کووید-۱۹ در حدود ۲۰٪ از مبتلایان علائم شدید نشان داده و باعث مرگ ۲٪ از آنان می‌شود. این میزان، ۲۰ برابر آمار مرگ و میر ناشی از آنفولانزا است. دوره نهفتگی بیماری معمولا ۳ روز است ولی ممکن است تا ۱۴ روز هم طول بکشد. حتی گزارشاتی مبنی بر نهفتگی بین ۲۴ تا ۲۷ روز نیز دریافت شده. این بیماری بسیار واگیردار است به نحوی که تعداد بیماران از روزی به روز دیگر به میزان ۵۰٪ افزایش می‌یابد (ضریب ابتلا R0 حدود ۳ الی ۴) مگر آنکه مداخله‌های غیر معمولی انجام شود که بتوان رشد بی‌رویه آن را کاهش داد. 

+ علایم بیماری کووید-۱۹ چیست؟
علایم متداول بیماری کووید-۱۹ شامل تب، سرفه و خستگی است. تعدادی از بیماران علایم بدن‌درد، گرفتگی بینی، آبریزش بینی، گلودرد یا اسهال را نیز بروز داده‌اند. اکثر مبتلایان به بیماری بدون نیاز به مراقبت‌های ویژه بیماری را پشت‌سر می‌گذارند، ولی بعضی به شدت بیمار می‌شوند و سختی تنفس پیدا می‌کنند. افراد مسن، و افرادی که بیماری‌هایی از قبیل مشکلات قلبی، فشار خون زیاد و یا دیابت دارند بیش‌تر در معرض بروز علایم شدید قرار دارند. 

+ فکر می‌کنم که کووید-۱۹ دارم، چکار باید بکنم؟
ابتدا خود را از جامعه اطراف خود ایزوله کنید. اکثر کسانی که مبتلا به کووید-۱۹ می‌شوند، علایم ملایمی را تجربه می‌کنند که در منزل قابل مدیریت است. اگر افراد دیگری با شما در منزل حضور دارند، تماس خود را به وسیله ماندن در یک اتاق و ضدعفونی کردن مداوم سطوحی که به صورت مشترک ممکن است لمس کنید، کاهش دهید. در مواقعی که با هم‌خانه‌های خود صحبت می‌کنید، به صورت خود ماسک بزنید و دست‌های خود را مرتب بشویید. سپس، با مسئولین بهداشت محل سکونت خود برای آزمایش کووید-۱۹ هماهنگ کنید. به آن‌ها زنگ بزنید و آن‌ها را علایم، سابقه مسافرت و احتمال تماس با افراد آلوده به کووید-۱۹ مطلع سازید. اگر نیاز به توجه پزشکی دارید، ماسک به صورت بزنید و از وسیله مناسب برای رفتن به مرکز پزشکی استفاده کنید برای مثال، از حمل و نقل عمومی و اشتراکی استفاده نکنید. مراکز درمانی بسیار تحت فشارند، پس اگر باور دارید که مبتلا به کووید-۱۹ هستید، اصرار کنید. اگر مقامات درخواست آزمایش شما را رد کنند، می‌توانید تجربه خود را ثبت کنید و این اطلاعات را در شبکه‌های اجتماعی و یا خبرگزاری‌های محلی درمیان بگذارید. 

+ کووید-۱۹ چگونه منتقل می‌شود؟
کووید-۱۹ از تماس با شخص مبتلا به بیماری منتقل می‌شود. ویروس زمانی پخش می‌شود که شخص مبتلا به کووید-۱۹ بازدم و یا سرفه کرده و ذرات را در هوا و بر سطوح اطراف منتشر کند. افراد با تنفس این ذرات یا دست زدن به سطوح آلوده و سپس دست‌زدن به چشم‌ها، بینی یا دهان، ممکن است به بیماری مبتلا شوند. برای اینکه از انتشار ویروس بکاهیم به شدت مهم است تا همگی افراد در مناطق درگیر تصمیماتی جدی اتخاذ کرده و ارتباطات و تماس‌های بین فردی را کاهش دهند. ما به عمیقاً توصیه می‌کنیم تا دستورالعمل‌های وب‌سایت را مطالعه کرده تا اطلاعات دقیق‌تری از اینکه «چگونه از انتشار کووید-۱۹ جلوگیری کنیم» دریافت کنید. 

+ آیا همه‌گیری قرار نیست بی‌تاثیر از اینکه ما چه می‌کنیم رخ دهد؟
اگر ما تماس بین فردی را کاهش دهیم، ضریب ابتلا نیز کاهش می‌یابد. با ایزوله کردن افرادی که به بیماری مبتلا هستند و یا به دلیل تماس‌هایی که قبلاً داشته‌اند احتمال می‌رود مبتلا شوند، می‌توانیم ضریب ابتلای افراد جدید را نیز کاهش دهیم. اما وقتی تعداد زیادی از افراد مبتلا شده‌اند این به تنهایی کافی نیست. ممکن است که بتوان با قرنطینه‌ی گروه‌هایی که در آنها چندین مورد از بیماری دیده شده از همه‌گیری آن جلوگیری کرد. اگر همگی در دوره‌ی نقاهت بیماری در خانه بمانیم، تعداد بیماران جدید به شدت کاهش خواهد یافت. این امر قبلاً در چین، کره‌ی جنوبی و ایتالیا اتفاق افتاده. چین توانست رشد آمار بیماران را متوقف و حتی برعکس کرده و آنها در شرف از بین بردن کامل این بیماری در سراسر کشور هستند. کره‌ی جنوبی و ایتالیا نیز همچنان مشغول کار بر روی مداخلاتشان هستند تا به نتیجه‌ی مشابه دست بیابند. 

+ چگونه از خودم و دیگران در برابر این ویروس محافظت کنم؟
با شستن مداوم و تمام و کمال دست‌ها شروع کنید. دست‌ها می‌توانند حین تماس با قطرات آلوده، ناقل ویروس کرونا شوند. آنها را با صابون و به مدت حداقل ۲۰ ثانیه بسابید و بعد آبکشیده و خشک کنید. اگر صابون و آب در دسترس نیست می‌توانید از ضدعفونی کننده‌های الکلی استفاده کنید. از لمس چشمها، بینی، و دهان خود جلوگیری کنید تا از ورود ویروس به بدن خود جلوگیری کنید. اگر فردی در نزدیکی شما عطسه و یا سرفه کرد فاصله‌ی خود را تا حدود ۱ متر با فرد حفظ کنید تا از تنفس قطراتی که احتمال آن میرود آلوده به ویروس باشند جلوگیری کنید. اگر خود سرفه یا عطسه می‌کنید دهان خود را در بین آرنجتان و یا دستمال‌کاغذی قرار دهید. از همه مهم‌تر، اگر احساس ناخوشی می‌کنید، در خانه بمانید. اگر تب داشته، سرفه کرده و سختی در تنفس دارید با پزشک تماس بگیرید. ما به شدت توصیه می‌کنیم تا دستورالعمل‌های جامع وب‌سایت را که برای افراد، گروه‌ها، مشاغل و دولت‌ها تهیه شده را مطالعه کنید. 

+ راه درمان کووید-۱۹ چیست؟
هیچ داروی ضد-ویروسی هنوز برای کووید-۱۹ ساخته نشده. چون این بیماری زاده‌ی یک ویروس است داروهای ضد باکتری نیز جوابگو نیستند. افرادی که علائمی مانند تب، سرفه و سختی در تنفس را نشان می‌دهند بهتر است به پزشک مراجعه کنند تا این نشانه‌ها را تسکین بدهند و خطر بروز عفونت بیشتر را کم کنند. 

+ چگونه خانه و خانواده‌ام را برای همه‌گیری در منطقه مسکونی‌ام آماده کنم؟
با خانواده و دوستان برای رسیدن به یک برنامه‌ی عملی صحبت کنید. این برنامه باید شامل راه‌حل‌هایی باشد که در صورت تعطیلی محل کارتان و یا مدرسه‌ی کودکتان آماده کرده‌اید. افراد با خطر بیشتر عوارض حاد را شناسایی کنید. بر اساس اطلاعات کنونی افراد سالمند و یا دارای سابقه‌ی بیماری‌های حاد در دسته‌ی بالاترین خطر بروز عوارض شدید هستند. این افراد را تحت نظر قرار بدهید و با مشاهده‌ی اولین نشانگان کووید-۱۹ به پزشک مراجعه کنید. بهداشت را رعایت کنید، برای مثال دست‌های خود را مرتباً شسته و از تماس با افراد بیمار پرهیز کنید. همچنین سطوحی که به کرار لمس می‌شوند را روزانه ضدعفونی و تمیز کنید. 

+ آیا پوشیدن ماسک لازم است؟
استفاده از ماسک هنوز موضوع تحت بررسی است. لازم به ذکر است که:
۱.هر فردی با حتی نشانه‌های خفیف کووید-۱۹ بایستی از ارتباط با دیگران خودداری کرده و در صورت نیاز به تماس با عموم و دیگران، ماسک به صورت بزند. 
۲.پوشیدن ماسک باید در جامعه مورد قبول واقع شده باشد تا افراد بیمار احساس طرد شدگی نکنند. 
۳.درحالی که پوشیدن ماسک امنیت و سلامت افراد را در جامعه تضمین نمی‌کند اما دسترسی به آن‌ها ممکن است به علت نیاز اقشار با اولویت بالاتر- مانند قشر پزشکی- به آنها محدود باشد. پوشیدن ماسک برای این اقشار که در تماس روزانه با افراد بیمار هستند می‌تواند نرخ ابتلا را به طور چشمگیری کاهش دهد. 
۴.برای افراد ۵۰ سال به بالا، یا با زمینه‌ی بیماری، و یا افرادی که در منطقه‌ای با خطر بالای ابتلا هستند، ضرر ابتلا پوشیدن ماسک را توجیه می‌کند. ماسک‌های چندبار مصرف و قابل شستشو را می‌توان شخصاً تولید کرده و از آنها در بیمارستان‌ها، بهداری‌ها، مراکز ترک اعتیاد و سایر مراکز گروه-محور استفاده کرد. هرچند که این ماسک‌ها با شرایط ایده‌آل فاصله‌ی بسیاری دارد. 

+ آیا هوای گرم همه‌گیری را متوقف می‌کند؟
این ایده‌ایست که در شبکه‌های اجتماعی مطرح شد و توجه‌ بسیاری را به خود جلب کرد اما هیچ مدرکی دال بر درستی این ادعا موجود نیست. 

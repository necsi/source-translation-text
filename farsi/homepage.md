# دانش را گسترش دهید، نه ویروس

ما اطلاعات تخصصی در مورد چگونگی متوقف کردن کووید-19 را ارائه می‌دهیم تا شما بتوانید با اطمینان عمل کنید.

توصیه‌های ما را برای افراد، خانواده‌ها، کارفرمایان و دولت‌ها مشاهده کنید.

EndCoronavirus توسط یانیر بار یام (Yaneer Bar-Yam) رئیس انستیتو سیستم‎های پیچیده نیو انگلند هدایت می‌شود. یانیر فیزیکدان تربیت شده دانشگاه MIT و دانشمند سامانه‌های پیچیده است که پاندمی‌ها را مطالعه می‌کند. او 15 سال است که در مورد پاندمی‌های جهانی ناشی از افزایش مسافرت‌ها هشدار داده است. او برای متوقف کردن ویروس Ebola در غرب آفریقا در سال 2014 نظارت اجتماع محور بر علائم بیماری را توصیه کرد که موفقیت آمیز بود.

برای مبارزه با کووید-19 به جمع بیش از ۵۰۰۰ داوطلب در گروه ما بپیوندید: به ما بپیوندید

سریع‌ترین و تنها راه متوقف کردن کووید-19 در ایالات متحده آمریکا منع آمد و شد ملی ۵ هفته ای است.

سه توصیه برتر ما برای دولت‌ها:

1. ### منع آمد و شد

در اکثر نقاط اروپا و آمریکای شمالی، رشد انفجاری کووید-19 نشان دهنده لزوم منع جدی آمد و شد به مدت 4 تا 6 هفته برای متوقف کردن شیوع بیماری است. اعمال چنین منع آمد و شدی شاید از نظر سیاسی دشوار باشد، و مستلزم هزینه‌های قابل توجه و کوتاه مدت اقتصادی و اجتماعی است، اما اثرگذاری این سیاست‌ها بسیار چشمگیر و مدت زمان آنها کوتاه است. دو ماه پس از اعمال منع آمد و شد در چین، گسترش محلی کووید-19 تقریبا از بین رفته است. شهر ووهان در حال حاضر از لندن یا نیویورک امن‌تر است، و اقتصاد چین نیز در مسیر بهبود است. بدون منع آمد و شد سختگیرانه، ضرر اقتصادی حاصل از کووید-19 در چین به مراتب بزرگتر بود.

در طول مدت منع جدی آمد و شد، مناطقی که کمتر تحت تاثیر ویروس قرار گرفته‌اند می‌توانند به تامین منابع برای مناطق نیازمند کمک کنند. منع آمد و شد همچنین این فرصت را فراهم می‌کند که تامین نیاز کیت‌های تشخیصی و ظرفیت پردازش آن‌ها به طور چشمگیری در مقیاس بالاتر امکان پذیر شود. چنانچه تعداد مبتلایان در اثر منع آمد و شد به طور قابل ملاحظه ای کاهش یابد و یک برنامه گسترده نیز برای انجام تست تشخیصی آغاز شود، کووید-19 بدون نیاز به اقدامات شدید فاصله گذاری اجتماعی، پس از 5 هفته قابل کنترل خواهد بود. منع آمد و شد سختگیرانه، علاوه بر اقتصاد، آسیب به افراد را نیز به حداقل می رساند.

- یادداشت چن شن (Chen Shen) و یانیر با یام را مشاهده کنید: چرا منع آمد و شد 5 هفته‌ای می تواند کووید-19 را متوقف کند

* یادداشت یانیر در ستون نظرات روزنامه USA Today: ما برای شکست کروناویروس در آمریکا به منع آمد و شد ملی 5 هفته ای نیاز داریم

2. ### انجام گسترده تست‌های تشخیصی، ردیابی تماس‌های فیزیکی (زنجیره شیوع بیماری) و ایزوله کردن

انجام گسترده تست‌های تشخیصی به همراه ردیابی و سپس ایزوله کردن افرادی که در تماس با اشخاص مبتلا بوده‌اند، کمترین میزان ضرر اقتصادی را دارد و در عین حال می‌تواند جان عده زیادی را نجات دهد. سنگاپور و کره نشان داده‌اند که این رویکرد می‌تواند کووید-19را شکست دهد.

دولت‌ها برای متوقف کردن کووید-19 باید استراتژی‌های زیر را به کار گیرند:

1. ### ردیابی تماس‌های فیزیکی (زنجیره شیوع بیماری)

   تمامی کسانی که با یک فرد مبتلا در تماس بوده‌اند می‌بایست ایزوله شده، تحت نظارت قرار گرفته و تست‌های تشخیصی برایشان انجام شود.

2. ### تست عمومی علائم بیماری

   تمام افراد ساکن در منطقه جغرافیایی فرد مبتلا باید برای نشانه‌های کووید-19 مانند تب تست شوند.

3. ### نمونه گیری هدفمند
   ساکنین اماکن پرخطر مانند خانه‌های سالمندان، آسایشگاه‌ها، خوابگاه‌ها و زندان‌ها به صورت رندم مورد آزمایش تشخیصی قرار گیرند.

کشورهایی، به خصوص در آسیا، که تخصص لازم را دارند، می‌بایست به روی پا آمدن سریع بقیه کشورهای جهان در مقابله با بیماری کمک کنند. تیم‌های ردیابی تماس فیزیکی باید آموزش ببیند و کشورها باید سریعا ظرفیت انجام تست تشخیصی خود را بالا ببرند.

3. ### محدود کردن تردد در عین اجازه دادن به تامین ملزومات و پاسخ پزشکی

مسافرت از مناطق فعال شیوع بیماری باید متوقف شود. همگی افراد به محض ورود به مناطق دیگر باید تحت قرنطینه 14 روزه قرار بگیرند. در مناطق فعال شیوع بیماری، محدود کردن تردد به سفرهای ضروری اجازه می‌دهد تا مناطقی که موارد کمتری از بیماری را دارند، مهار شیوع بیماری را سریع‌تر و با مداخله کمتر در دست بگیرند. توانایی بازیابی هرچه سریعتر، برای بهبود وضعیت اقتصاد و همچنین برای قابلیت کمک رسانی به مناطقی که به شکل شدیدتری با پاندمی دست و پنجه نرم می‌کنند از اهمیت بالایی برخوردار است.

### افراد نیاز نیست منتظر دست به کار شدن دولت بمانند. با ایزوله کردن خود شیوع ویروس را در اجتماع خود متوقف کنید.

دستورالعمل‌های فرد و خانواده

[زندگی روزمره و کووید-19](https://assets-global.website-files.com/5e62f57a6f9734c5e7879c84/5e7ac3f4c21456e98890e810_Everyday%20Life%20and%20COVID-19.pdf) (PDF)

- چه می‌توان کرد: آپارتمان های مسکونی، خرید مواد غذایی، کارهای ضروری، بسته بندی‌ها و بسته‌های پستی

[دستورالعمل‌های خانواده و خانوار](https://assets-global.website-files.com/5e62f57a6f9734c5e7879c84/5e6ee4bda2ae97577d31c65d_Family%20Guidelines.pdf) (PDF)

- دستورالعمل های کلی ما برای خانواده‌ها و خانوارها

[دستور العمل‌های ایزوله شخصی](https://assets-global.website-files.com/5e62f57a6f9734c5e7879c84/5e6ede25e64d7d027edae414_Isolation.pdf) (PDF)

- چه می‌توان کرد زمانی که: تنها زندگی می‌کنید، به طور مشترک با فرد دیگری زندگی می‌کنید

[دستورالعمل‌های سلامت تنفسی](https://assets-global.website-files.com/5e62f57a6f9734c5e7879c84/5e722f019af277c422b0f6e0_respiratory%20health%20for%20better%20COVID-19%20outcomes.pdf) (PDF)

برای کاهش خطر مبتلا شدن به نوع شدید کووید-19 چه می‌توانید بکنید

[مطالعه بیشتر در مورد دستورالعمل‌های خانواده ](https://www.endcoronavirus.org/guidelines#family)

[دستورالعمل‌های اجتماع](https://www.endcoronavirus.org/guidelines#community)

[دستورالعمل دولت‌ها](https://www.endcoronavirus.org/guidelines#gov)

برای آگاهی از اطلاعات به روز و توصیه‌های جدید، یانیر بار یام و End Corovirus dot Org را در توییتر دنبال کنید.

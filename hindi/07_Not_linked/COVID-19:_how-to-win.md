COVID-19: कैसे जीतें

चेन शेन और यानेर बार-यम

COVID एक निष्ठुर शत्रु है: रहस्यमय, कपटी, तेज और निर्दयी । लॉकडाउन सहायक हैं लेकिन वे पर्याप्त नहीं हैं | अमेरिकी मामलो की दर अभी भी बढ़ रही है। इटली में राष्ट्रीय लॉकडाउन है, किन्तु उसके मामलों में बहुत धीमी गिरावट है। ऑस्ट्रिया सफल है, अपितु उसकी कार्यवाही की शुरुआत जल्दी हुई थी । हालात बेहतर होने से पहले और बिगड़ेंगे, लेकिन हम इसका अनुमान लगाकर और हर संभव प्रयास कर जीत सकते हैं |एक बार हम ऐसा करते हैं, तो हम इसे 5 सप्ताह में रोक सकते हैं । कठिन नुकसान के बाद और महत्वपूर्ण सबक के साथ, हम एक सामान्य जीवन में लौट सकते हैं। यह इस प्रकार किया जा सकता है :

1. सभी को साथ लाना होगा : सरकार के सभी स्तरों / पहलुओं, समुदायों, कंपनियों, व्यक्तियों को इस बीमारी को रोकने के लिए हर संभव प्रयास करना होगा, छोटा सा भी छेद जहाज को डूबा सकता है| अपनी भूमिका को परमोत्कर्ष पर लाने के लिए सभी को केंद्रित, अनुकूल और रचनात्मक बनाने के लिए प्रेरित किया जाना चाहिए है | यह वायरस घातक रूप से हम पर हमला करता है, किन्तु जब हम उसी तीव्रता से वापस लड़ते हैं, तो हम वायरस के साथ भी ऐसा ही करते हैं।

2. लॉकडाउन : संचरण को रोकने के लिए व्यक्तियों को पृथक करना । यह लोगों को घर पर रखने के बारे में नहीं है, यह लोगों को अलग रखने के बारे में है । बाहर रहना ठीक है यदि लोग पृथक है | लगभग 80% संचरण पारिवारिक समूहों के भीतर है । यदि संक्रमण का खतरा है, तो घर के सदस्य अस्थायी रूप से अलग होकर खतरे को कम कर सकते हैं। लॉकडाउन को पांच सप्ताह के भीतर पूरा किया जा सकता है क्योंकि घातीय गिरावट, घातीय वृद्धि जितनी ही तेज हो सकती है । यह दर्दनाक होगा, लेकिन बहुत भयभीत होने की आवश्यकता नहीं है: हमने महामारी को उसकी वृद्धि के समय सहा है, लेकिन हम उसके पतन के समय उसे पूरी तरह से नष्ट कर सकते है |

3. अलगाव: हल्के और मध्यम मामलों के लिए सुविधाएं स्थापित करें ताकि वे अपने घर के सदस्यों या अन्य को संक्रमित न कर सकें। सभी मामलो को ढूढ़ने के लिए डोर टू डोर जाँच करें | संपार्श्विक क्षति और पर-संक्रमण को कम करने के लिए अस्पतालों को COVID और गैर-COVID नामित करें।

4. साझा स्थानों में मास्क पहनें: खाँसना, छींकना, सांस लेना सभी वायरस फैलाते हैं। जब लोगो का एक ही स्थान पर होना ज़रूरी है, तो मास्क ट्रांसमिशन को ब्लॉक करता है | छूने से बचने के लिए चीज़ों को साफ रखें और दस्ताने या अन्य तरीकों का प्रयोग करे ।

5. यात्रा प्रतिबंध: ये नए प्रकोपों को शुरू होने से रोकेंगे, संपर्क अनुरेखण को संभव बनायेगे और स्थानीय सफलता का संरक्षण करेंगे एक स्थिर प्रभाव के लिए- पिछड़े रिट्रीट को रोककर आगे की प्रगति बनाए रखना। अन्यथा, यह कभी भी समाप्त नहीं होगा, जैसे कि एक बाथटब को चलते हुए नल के साथ खाली करना | राष्ट्रों और राज्यों (देखें- कई देशों की नीतियां और अमेरिकी राज्य: MA, RI, FL, TX, OH) को यात्रियों पर 14 दिन का क्वारंटाइन लागू करना चाहिए, व एक राज्य के भीतर अलग-अलग क्षेत्रों में भी ऐसा होना चाहिए | एक क्षेत्र में या एक क्षेत्र से दूसरे क्षेत्र में माल और लोगों के आवश्यक परिवहन को नो-कांटेक्ट प्रोटोकॉल का पालन करना चाहिए |

6. आवश्यक सेवाएं सुरक्षित होनी चाहिए: खतरे को कम करने के लिए आवश्यक वस्तुएं प्रदान करने वाली कंपनियों को कर्मचारियों और ग्राहकों के लिए डिलीवरी, रोड के पास पिकअप या अन्य तरीकों को विकसित कर प्रदत्त किया जाना चाहिए ।

7. परिक्षण, परिक्षण, परिक्षण : कुछ ऐसी चीज़ से लड़ने की कोशिश करें जिसे आप देख ही नहीं सकते | यदि हमें पता हो कि वास्तविक में कौन संक्रमित है तो केवल हम उन्ही को ठंड के लक्षण वाले लोगो से अलग कर सकते है । व्यक्तियों में लक्षणों से पूर्व और बाद का संचारण परीक्षण हमें बता सकता हैं। परीक्षण में आनुवंशिक (पीसीआर), सीटी स्कैन, बेहतर रोगसूचक स्क्रीनिंग या अन्य शामिल हो सकते हैं । विशिष्ट क्षेत्रों में लोगों का परीक्षण करके, हम उन क्षेत्रों जहाँ ध्यान केंद्रित करना है और जहां प्रतिबंधों को ढील दी जा सकती है, की पहचान कर सकते है | नोट: हम यह नहीं कर सकते यदि संक्रमित यात्री आते रहें, अतः उपरोक्त यात्रा प्रतिबंधों के साथ ही व्यावहारिक है।

8. स्वास्थ्य दिशानिर्देश: हल्के मामलों को गंभीर होने से बचाने के लिए लोगों को स्वस्थ रखने पर ध्यान दें । हाइड्रेटिंग, सही खाने, सोना, व्यायाम और ताज़ा या फ़िल्टर्ड हवा में साँस लेने से प्रतिरक्षा प्रणाली को मजबूत करें । सामान्य सर्दी बुखार 101 ° F / 38 ° C या थोड़ा अधिक के लिए, अपने शरीर को बीमारी से लड़ने दें । 103 ° F / 39.5° C से ऊपर बुखार को कम करने के लिए दवा का उपयोग करें व चिकित्सक से बात करें (https://www.ncbi.nlm.nih.gov/pmc/articles/ PMC4786079/).|

9. चिकित्सा देखभाल का समर्थन करें: अस्पताल और स्वास्थ्य सेवा कार्यकर्ता अभिभूत हैं और यह तब तक अधिक कठिन होता जायेगा जब तक कि हमारे कार्य व प्रयास संचरण को रोक नहीं देते । उन्हें वह उपकरण दें जिससे वह सबसे उत्तम तरीके से जीवन बचा सकते है : सुविधाएं, चिकित्सा उपकरण, व्यक्तिगत सुरक्षा उपकरण (PPEs), रोजमर्रा की जरूरी चीजें | उनकी उपलब्धियों को पहचानें और चल रही चुनौतियों से उबरने में उनका सम्पूर्ण सहयोग करें ।
